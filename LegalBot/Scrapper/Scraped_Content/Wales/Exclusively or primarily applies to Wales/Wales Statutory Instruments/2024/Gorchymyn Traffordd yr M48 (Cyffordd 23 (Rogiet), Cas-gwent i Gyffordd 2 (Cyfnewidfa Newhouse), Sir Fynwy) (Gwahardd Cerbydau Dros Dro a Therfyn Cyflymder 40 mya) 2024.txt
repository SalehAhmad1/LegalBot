O F F E R Y N N A U  S T A T U D O L  
C Y M R U  
2024 Rhif 6 (Cy. 3) 
TRAFFIG FFYRDD, CYMRU 
Gorchymyn Traffordd yr M48 
(Cyffordd 23 (Rogiet), Cas-gwent i 
Gyffordd 2 (Cyfnewidfa 
Newhouse), Sir Fynwy) (Gwahardd 
Cerbydau Dros Dro a Therfyn 
Cyflymder 40 mya) 2024 
Gwnaed 
5 Ionawr 2024 
Yn dod i rym 
15 Ionawr 2024 
Mae Gweinidogion Cymru, sef yr awdurdod traffig ar 
gyfer y darnau perthnasol o draffordd yr M48, wedi eu 
bodloni y dylid gwahardd traffig a/neu gyfyngu arno ar 
ddarnau penodedig o’r draffordd oherwydd gwaith y 
bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r Gorchymyn hwn yw Gorchymyn Traffordd 
yr M48 (Cyffordd 23 (Rogiet), Cas-gwent i Gyffordd 2 
(Cyfnewidfa Newhouse), Sir Fynwy) (Gwahardd 
Cerbydau Dros Dro a Therfyn Cyflymder 40 mya) 
2024 a daw’r Gorchymyn hwn i rym ar 15 Ionawr 
2024. 
Dehongli 
2. Yn y Gorchymyn hwn—  
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi.  Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
ystyr “cerbyd esempt” (“exempted vehicle”) yw— 
(a) unrhyw gerbyd sy’n cael ei ddefnyddio gan y 
gwasanaethau brys at y dibenion a ddisgrifir 
yn adran 87 o Ddeddf Rheoleiddio Traffig 
Ffyrdd 1984(1) neu mewn cysylltiad â’r 
gwaith sy’n arwain at y Gorchymyn hwn;   
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar  
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru  
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnod sy’n dechrau am 20:00 o’r gloch ar 15 
Ionawr 2024 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y draffordd” (“the motorway”) yw traffordd 
yr M48 Llundain i Abergwaun; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw.  
Gwaharddiad a chyfyngiad 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
draffordd a bennir yn Atodlenni 1 a 2 i’r Gorchymyn 
hwn. 
4. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darn o’r draffordd a bennir yn Atodlen 2 i’r 
Gorchymyn hwn. 
Atal Dros Dro 
5. Mae unrhyw ddarpariaethau statudol sy’n cyfyngu 
ar gyflymder cerbydau ar y darn o’r draffordd wedi eu 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
hatal dros dro ar yr adegau hynny pan fo’r cyfyngiad a 
bennir yn erthygl 4 yn weithredol. 
Cymhwyso 
6.—(1) Nid yw’r gwaharddiad na’r cyfyngiad yn 
erthyglau 3 a 4 yn gymwys ond ar yr adegau hynny ac 
i’r graddau hynny y mae arwyddion traffig yn eu 
dangos. 
    (2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Cyfnod Para’r Gorchymyn hwn 
7. Bydd y Gorchymyn hwn yn para am 18 mis  ar y 
mwyaf. 
 
Llofnodwyd ar ran y Dirprwy Weinidog Newid 
Hinsawdd, wrth weithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
 Dyddiedig                             5 Ionawr 2024 
 
 
 
Nicci Hunter 
Arweinydd y Tîm Busnes  
Llywodraeth Cymru 
 
 
ATODLEN 1 
Gwahardd Cerbydau Dros Dro 
Y darn o gerbytffordd tua’r gorllewin yr M48 sy’n 
ymestyn o drwyniad y ffordd ymadael tua’r gorllewin 
wrth Gyffordd 2 (Cyfewidfa Newhouse) hyd at y man 
lle y mae’n uno â thraffordd yr M4 wrth Gyffordd 23 
(Rogiet). 
 
 
ATODLEN 2 
Gwahardd Cerbydau Dros Dro a Therfyn 
Cyflymder 40 mya 
Y darn o gerbytffordd tua’r dwyrain yr M48 sy’n 
ymestyn o’r man lle y mae’n gwyro oddi wrth 
draffordd yr M4 wrth Gyffordd 23 (Rogiet) hyd at ei 
thrwyniad â ffordd ymuno tua’r dwyrain yr M48 wrth 
Gyffordd 2 (Cyfnewidfa Newhouse). 
