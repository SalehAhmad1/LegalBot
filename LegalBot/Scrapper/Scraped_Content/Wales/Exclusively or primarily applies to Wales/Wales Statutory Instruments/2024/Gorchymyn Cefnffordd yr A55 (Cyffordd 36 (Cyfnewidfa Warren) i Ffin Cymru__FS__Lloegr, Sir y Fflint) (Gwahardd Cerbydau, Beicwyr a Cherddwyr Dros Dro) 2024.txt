O F F E R Y N N A U  S T A T U D O L  
C Y M R U  
2024 Rhif 582 (Cy. 83) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 36 (Cyfnewidfa Warren) 
i Ffin Cymru/Lloegr, Sir y Fflint) 
(Gwahardd Cerbydau, Beicwyr a 
Cherddwyr Dros Dro) 2024 
Gwnaed 
30 Ebrill 2024 
Yn dod i rym                                   8 Mai 2024 
Mae Gweinidogion Cymru, sef yr awdurdod traffig ar 
gyfer cefnffordd yr A55, wedi eu bodloni y dylid 
gwahardd traffig ar ddarnau penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn   
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 36 (Cyfnewidfa Warren) 
i Ffin Cymru/Lloegr, Sir y Fflint) (Gwahardd 
Cerbydau, Beicwyr a Cherddwyr Dros Dro) 2024 a 
daw’r Gorchymyn hwn i rym ar 8 Mai 2024. 
Dehongli  
2. Yn y Gorchymyn hwn—  
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
ystyr “cyfnod y gwaith” (“works period”)  yw’r 
cyfnod sy’n dechrau am 21:00 o’r gloch ar 8 Mai 
2024 ac sy’n dod i ben pan gaiff yr arwyddion 
traffig dros dro eu symud ymaith yn barhaol;  
ystyr “y gefnffordd” (“the trunk road”) yw 
cefnffordd yr A55 Caer i Fangor. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r gefnffordd a bennir yn yr Atodlen i’r Gorchymyn 
hwn.   
4. Ni chaiff neb, yn ystod cyfnod y gwaith, reidio  
unrhyw feic pedal ar y darnau o’r gefnffordd a bennir 
yn yr Atodlen i’r Gorchymyn hwn.  
5. Ni chaiff neb, yn ystod cyfnod y gwaith, gerdded 
ar y darnau o’r gefnffordd a bennir yn yr Atodlen i’r 
Gorchymyn hwn.  
Cymhwyso 
6. Nid yw’r gwaharddiadau yn erthyglau 3, 4 a 5 yn 
gymwys ond ar yr adegau hynny ac i’r graddau hynny 
y bydd arwyddion traffig yn eu dangos. 
Cyfnod Para’r Gorchymyn hwn 
7. Bydd y Gorchymyn hwn yn para am 6 mis ar y 
mwyaf. 
 
Llofnodwyd ar ran Ysgrifennydd y Cabinet dros 
Ogledd Cymru a Thrafnidiaeth, un o Weinidogion 
Cymru. 
 
Dyddiedig                                30 Ebrill 2024 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
 
 
 
 
 
 
 
3
YR ATODLEN   
 
Gwahardd Cerbydau, Beicwyr a Cherddwyr Dros 
Dro   
 
1. Y darn o gerbytffordd tua’r dwyrain cefnffordd yr 
A55 sy’n ymestyn o drwyniad y ffordd ymadael tua’r 
dwyrain wrth Gyffordd 36 (Cyfnewidfa Warren) i 
gyfeiriad y dwyrain hyd at ffin Cymru/Lloegr.  
2. Y darn cyfan o ffordd ymuno tua’r dwyrain yr A55 
wrth Gyffordd 36 (Cyfnewidfa Warren).  
3. Y darn cyfan o ffordd ymuno tua’r dwyrain yr A55 
wrth Gyffordd 36A (Brychdyn). 
4. Y darn o gerbytffordd tua’r gorllewin cefnffordd yr 
A55 sy’n ymestyn o ffin Cymru/Lloegr i gyfeiriad y 
gorllewin hyd at drwyniad y ffordd ymuno tua’r 
gorllewin wrth Gyffordd 36 (Cyfnewidfa Warren). 
5. Y darn cyfan o ffordd ymadael tua’r gorllewin yr 
A55 wrth Gyffordd 36 (Cyfnewidfa Warren).  
6. Y darn cyfan o ffordd ymadael tua’r gorllewin yr 
A55 wrth Gyffordd 36A (Brychdyn). 
