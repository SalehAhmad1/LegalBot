O F F E R Y N N A U  S T A T U D O L  
C Y M R U  
2024 Rhif 283 (Cy. 52) 
TRAFFIG FFYRDD, CYMRU 
Gorchymyn Cefnffordd yr A40 
(Glangrwyne, Powys) (Gwahardd 
Traffig Dros Dro) 2024 
Gwnaed 
4 Mawrth 2024 
Yn dod i rym 
11 Mawrth 2024 
Mae Gweinidogion Cymru, sef yr awdurdod traffig ar 
gyfer cefnffordd yr A40, wedi eu bodloni y dylid 
gwahardd traffig ar ddarn penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A40 (Glangrwyne, Powys) (Gwahardd 
Traffig Dros Dro) 2024 a daw’r Gorchymyn hwn i rym 
ar 11 Mawrth 2024. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
gloch ar 11 Mawrth 2024 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr “y gefnffordd” (“the trunk road”) yw’r darn 
o gefnffordd yr A40 Rhaglan i Lanymddyfri sy’n 
ymestyn o bwynt 100 metr i’r dwyrain o 
ganolbwynt ei chyffordd â’r ffordd fynediad sy’n 
arwain at yr eiddo o’r enw Cydiad-y-Ddwysir hyd 
at bwynt 10 metr i’r de-ddwyrain o ganolbwynt ei 
chyffordd â’r ffordd ymyl i Dan-y-Gollen a 
Martell Way yng Nglangrwyne, i’r de-ddwyrain o 
Grucywel, Powys. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd a bennir yn erthygl 2 o’r Gorchymyn hwn. 
4. Ni chaiff neb, yn ystod cyfnod y gwaith, reidio 
unrhyw feic pedal ar y darn o’r gefnffordd a bennir yn 
erthygl 2 o’r Gorchymyn hwn. 
5. Ni chaiff neb, yn ystod cyfnod y gwaith, gerdded 
ar y darn o’r gefnffordd a bennir yn erthygl 2 o’r 
Gorchymyn hwn. 
6. Ni chaiff neb, yn ystod cyfnod y gwaith, 
farchogaeth ar y darn o’r gefnffordd a bennir yn 
erthygl 2 o’r Gorchymyn hwn. 
7. Ni chaiff neb, yn ystod cyfnod y gwaith, ganiatáu 
i unrhyw dda byw fynd ar y darn o’r gefnffordd a 
bennir yn erthygl 2 o’r Gorchymyn hwn. 
Cymhwyso 
8. Nid yw’r gwaharddiadau yn erthyglau 3, 4, 5, 6 a 
7 yn gymwys ond ar yr adegau hynny ac i’r graddau 
hynny y bydd arwyddion traffig yn eu dangos. 
Cyfnod para’r Gorchymyn hwn 
9. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                         4 Mawrth 2024 
 
 
Nicci Hunter 
Arweinydd y Tîm Busnes 
Llywodraeth Cymru 
