O F F E R Y N N A U  S T A T U D O L  
C Y M R U  
2024 Rhif 227 (Cy. 47) 
TRAFFIG FFYRDD, CYMRU 
Gorchymyn Cefnffordd yr A477 
(Cyffordd Mynegbost Nash, Sir 
Benfro) (Cyfyngiad a Gwaharddiad 
Traffig Dros Dro) 2024 
Gwnaed 
27 Chwefror 2024 
Yn dod i rym 
6 Mawrth 2024 
Mae Gweinidogion Cymru, sef yr awdurdod traffig ar 
gyfer cefnffordd yr A477, wedi eu bodloni y dylid 
cyfyngu ar draffig a/neu ei wahardd ar ddarnau 
penodedig o’r gefnffordd oherwydd gwaith y bwriedir 
ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A477 (Cyffordd Mynegbost Nash, Sir 
Benfro) (Cyfyngiad a Gwaharddiad Traffig Dros Dro) 
2024 a daw’r Gorchymyn hwn i rym ar 6 Mawrth 
2024. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd erthygl 2 o O.S. 1999/672 ac 
Atodlen 1 iddo, a pharagraff 30 o Atodlen 11 i Ddeddf 
Llywodraeth Cymru 2006 (p. 32), mae’r swyddogaethau hyn 
yn arferadwy bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnod sy’n dechrau am 00:01 o’r gloch ar 6 
Mawrth 2024 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
cefnffordd yr A477 Sanclêr i Ddoc Penfro; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiad a gwaharddiad  
3. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darn o’r gefnffordd a bennir yn Atodlen 1 i’r 
Gorchymyn hwn. 
4. Ni chaiff neb, yn ystod cyfnod y gwaith, yrru 
unrhyw gerbyd fel ei fod yn gwneud tro pedol o un 
gerbytffordd i gerbytffordd arall drwy’r bwlch yn llain 
ganol y gefnffordd a bennir yn Atodlen 2 i’r 
Gorchymyn hwn. 
Cymhwyso 
5.—(1) Ni fydd y cyfyngiad na’r gwaharddiad yn 
erthyglau 3 a 4 yn gymwys ond ar yr adegau hynny ac 
i’r graddau hynny y bydd arwyddion traffig yn eu 
dangos. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
(2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt. 
Atal dros dro 
6. Mae unrhyw ddarpariaethau statudol sy’n cyfyngu 
ar gyflymder cerbydau ar y darn o’r gefnffordd a 
bennir yn Atodlen 1 i’r Gorchymyn hwn wedi eu hatal 
dros dro ar yr adegau hynny pan fo’r cyfyngiad a 
bennir yn erthygl 3 yn weithredol. 
Cyfnod para’r Gorchymyn hwn 
7. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                          27 Chwefror 2024 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
 
Y darn o’r gefnffordd sy’n ymestyn o bwynt 57 o 
fetrau i’r gorllewin o ganol ei chyffordd â’r lôn sy’n 
arwain at Lower Nash hyd at bwynt 416 o fetrau i’r 
dwyrain o ganol ei chyffordd â ffordd yr U6357 sy’n 
arwain at Upper Nash, Sir Benfro. 
 
ATODLEN 2 
 
Y bwlch yn y llain ganol gyferbyn â chyffordd y 
gefnffordd â ffordd sirol Dosbarth 1 yr A4075 i 
Benfro, Sir Benfro. 
 
