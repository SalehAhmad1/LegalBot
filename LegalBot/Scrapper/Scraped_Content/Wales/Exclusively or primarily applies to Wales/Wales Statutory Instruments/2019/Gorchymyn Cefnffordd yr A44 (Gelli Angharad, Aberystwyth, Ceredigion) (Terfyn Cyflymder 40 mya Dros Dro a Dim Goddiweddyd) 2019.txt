O F F E R Y N N A U  S T A T U D O L  
C Y M R U  
2019 Rhif 979 (Cy. 170) 
TRAFFIG FFYRDD, CYMRU 
Gorchymyn Cefnffordd yr A44 
(Gelli Angharad, Aberystwyth, 
Ceredigion) (Terfyn Cyflymder 40 
mya Dros Dro a Dim 
Goddiweddyd) 2019 
Gwnaed 
 3 Mehefin 2019 
Yn dod i rym 
6 Mehefin 2019 
Mae Gweinidogion Cymru, sef yr awdurdod traffig ar 
gyfer Cefnffordd yr A44, wedi eu bodloni y dylid 
cyfyngu ar draffig a/neu ei wahardd ar ddarnau 
penodedig o’r gefnffordd oherwydd y tebygolrwydd o 
berygl i’r cyhoedd ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A44 (Gelli Angharad, Aberystwyth, 
Ceredigion) (Terfyn Cyflymder 40 mya Dros Dro a 
Dim Goddiweddyd) 2019 a daw i rym ar 6 Mehefin 
2019. 
2. Yn y Gorchymyn hwn: 
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig 1984(2); a 
                                                                               
(1) 1984 p.27; amnewidiwyd adran 14 gan adran 1(1) o Ddeddf Traffig 
Ffyrdd (Cyfyngiadau Dros Dro) 1991 (p.26) ac Atodlen 1 iddi. Yn 
rhinwedd O.S. 1999/672, ac adran 162 o Ddeddf Llywodraeth 
Cymru 2006 (p.32), a pharagraff 30 o Atodlen 11 iddi, mae’r 
pwerau hyn yn arferadwy bellach gan Weinidogion Cymru o ran 
Cymru. 
(2) Diwygiwyd adran 87 gan baragraff 55 o Atodlen 1 i Ddeddf y 
Gwasanaethau Tân ac Achub 2004 (p.21), paragraff 42 o Atodlen 4 
i Ddeddf Troseddu Cyfundrefnol Difrifol a’r Heddlu 2005 (p.15), 
paragraff 29(2) o Atodlen 8 i Ddeddf Troseddu a’r Llysoedd 2013 
(p.22), ac adran 50(4) a (5) o Ddeddf Dadreoleiddio 2015 (p.20). 
 
2
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y cyfyngiad” (“restricted period”) 
yw’r cyfnod sy’n dechrau am 06:00 o’r gloch ar 6 
Mehefin 2019 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
Cefnffordd yr A44 Llangurig i Aberystwyth; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiad a Gwaharddiad 
3. Ni chaiff neb, yn ystod cyfnod y cyfyngiad, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a ddisgrifir yn yr 
Atodlen i’r Gorchymyn hwn. 
4. Ni chaiff neb, yn ystod cyfnod y cyfyngiad, 
ddefnyddio cerbyd na chaniatáu i gerbyd, ac eithrio 
cerbyd esempt, gael ei ddefnyddio yn y fath fodd fel ei 
fod yn goddiweddyd unrhyw gerbyd arall ar y darnau 
o’r gefnffordd a ddisgrifir yn yr Atodlen i’r 
Gorchymyn hwn. 
Atal Dros Dro 
5. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau o’r gefnffordd a 
bennir yn yr Atodlen i’r Gorchymyn hwn wedi eu hatal 
dros dro ar yr adegau hynny pan fo’r cyfyngiad a 
bennir yn erthygl 3 yn weithredol. 
Cymhwyso 
6.—(1) Ni fydd y cyfyngiad a’r gwaharddiad yn 
erthyglau 3 a 4 yn gymwys ond ar yr adegau hynny ac 
i’r graddau hynny y bydd arwyddion traffig yn eu 
dangos. 
(2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt. 
 
3
Cyfnod Para’r Gorchymyn hwn 
7. Bydd y Gorchymyn hwn yn para am un mis ar y 
mwyaf. 
 
 
Llofnodwyd o dan awdurdod Gweinidog yr Economi a 
Thrafnidiaeth, un o Weinidogion Cymru.   
 
Dyddiedig                                       3 Mehefin 2019 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
ATODLEN 
Darnau o’r gefnffordd yng Ngelli Angharad, 
Aberystwyth, Ceredigion 
 
Y darn o’r gefnffordd sy’n ymestyn o bwynt 124 o 
fetrau i’r gorllewin o ganolbwynt ei chyffordd â’r 
A4159 hyd at bwynt 510 o fetrau i’r gorllewin o 
ganolbwynt y gyffordd honno. 
 
Y darn o’r gefnffordd sy’n ymestyn o bwynt 124 o 
fetrau i’r dwyrain o ganolbwynt ei chyffordd â’r 
A4159 hyd at bwynt 846 o fetrau i’r dwyrain o 
ganolbwynt y gyffordd honno. 
