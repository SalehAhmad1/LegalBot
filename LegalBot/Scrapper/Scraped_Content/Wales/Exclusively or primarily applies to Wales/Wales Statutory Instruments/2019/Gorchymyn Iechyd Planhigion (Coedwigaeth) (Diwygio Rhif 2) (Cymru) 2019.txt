OFFERYNNAU STATUDOL CYMRU
2019 Rhif 1153 (Cy. 202)
IECHYD PLANHIGION, CYMRU
Gorchymyn Iechyd Planhigion (Coedwigaeth) (Diwygio Rhif 2) (Cymru) 2019
Gwnaed
18 Gorffennaf 2019
Gosodwyd gerbron Cynulliad Cenedlaethol Cymru
19 Gorffennaf 2019
Yn dod i rym
19 Gorffennaf 2019
Mae Gweinidogion Cymru, drwy arfer y pwerau a roddir gan adrannau 2(1) a 3(1) o Ddeddf Iechyd Planhigion 1967(1), yn gwneud y Gorchymyn a ganlyn.
(1)
1967 p.8. Mae’r pwerau a roddir gan adrannau 2(1) a 3(1) yn cael eu rhoi i awdurdod cymwys (“competent authority”) a ddiffinnir yn adran 1(2), ar gyfer Cymru, fel Gweinidogion Cymru. Diwygiwyd adran 1(2) gan baragraff 43 o Atodlen 2 i Orchymyn Corff Adnoddau Naturiol Cymru (Swyddogaethau) 2013 (O.S. 2013/755 (Cy. 90)). Diwygiwyd adran 2 gan baragraff 8(2)(a) o Atodlen 4 i Ddeddf y Cymunedau Ewropeaidd 1972 (p. 68), Rhan 1 o’r tabl ym mharagraff 12 o Atodlen 4 i Ddeddf Rheoli Tollau Tramor a Chartref 1979 (p. 2) ac O.S. 1990/2371 a 2011/1043. Diwygiwyd adrannau 2(1) a 3(1) gan baragraff 8 o Atodlen 4 i Ddeddf y Cymunedau Ewropeaidd 1972 (p. 68). Diwygiwyd adran 3(1) hefyd gan erthygl 6 o O.S. 2011/1043.Enwi, cychwyn a chymhwyso
1.—(1) Enw’r Gorchymyn hwn yw Gorchymyn Iechyd Planhigion (Coedwigaeth) (Diwygio Rhif 2) (Cymru) 2019 a daw i rym ar 19 Gorffennaf 2019.
(2) Mae’r Gorchymyn hwn yn gymwys o ran Cymru.Diwygio Gorchymyn Iechyd Planhigion (Coedwigaeth) 2005
2.  Yn y tabl yn Rhan C o Atodlen 4 i Orchymyn Iechyd Planhigion (Coedwigaeth) 2005(1), yn eitem 7E, yn y cofnod yn y drydedd golofn;
(1) ar ddiwedd paragraff (a) ar ôl yr hanner colon mewnosoder “or”;
(2) ar ddiwedd paragraff (b) ar ôl yr hanner colon mewnosoder “or”;
(3) hepgorer paragraff (c).
(1)
O.S. 2005/2517Lesley Griffiths
Gweinidog yr Amgylchedd, Ynni a Materion Gwledig, un o Weinidogion Cymru
18 Gorffennaf 2019NODYN ESBONIADOL
(Nid yw’r nodyn hwn yn rhan o’r Gorchymyn)
Mae’r Gorchymyn hwn yn diwygio Gorchymyn Iechyd Planhigion (Coedwigaeth) 2005 (O.S. 2005/2517) i gyflwyno mesurau—
(a)
i atal Thaumetopoea processionea L. (Ymdeithiwr y Derw) rhag cael ei gyflwyno i Gymru, sy’n barth gwarchod cydnabyddedig ar gyfer y pla planhigion niweidiol hwn (“yr ardal warchodedig”); a
(b)
i atal y pla planhigion niweidiol hwn rhag lledaenu o fewn yr ardal warchodedig.
Mae’n diwygio’r gofynion technegol y mae rhaid eu bodloni wrth ddod â phlanhigion penodol Quercus L., a fwriedir ar gyfer eu plannu, i mewn i’r ardal warchodedig neu wrth symud y planhigion hynny o fewn yr ardal warchodedig.
Nid oes asesiad effaith wedi ei lunio ar gyfer yr offeryn hwn, gan na ragwelir y bydd yn cael unrhyw effaith, neu unrhyw effaith sylweddol, ar y sector preifat, y sector gwirfoddol na’r sector cyhoeddus.