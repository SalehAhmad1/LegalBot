O F F E R Y N N A U  S T A T U D O L  
C Y M R U  
2019 Rhif 944 (Cy. 166) 
TRAFFIG FFYRDD, CYMRU 
Gorchymyn Cefnffordd yr A470 
(Talerddig, Powys) (Gwahardd 
Cerbydau, Beicwyr a Cherddwyr 
Dros Dro) 2019 
Gwnaed 
13 Mai 2019 
Yn dod i rym  
16 Mai 2019 
Mae Gweinidogion Cymru, sef yr awdurdod traffig ar 
gyfer Cefnffordd yr A470, wedi eu bodloni y dylid 
gwahardd traffig ar ddarn penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi.  
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli  
1. Enw’r 
Gorchymyn 
hwn 
yw 
Gorchymyn 
Cefnffordd yr A470 (Talerddig, Powys) (Gwahardd 
Cerbydau, Beicwyr a Cherddwyr Dros Dro) 2019 a 
daw i rym ar 16 Mai 2019. 
2. Yn y Gorchymyn hwn: 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
ystyr “cyfnod y gwaith” (“works period”) yw’r 
cyfnod sy’n dechrau am 22:30 o’r gloch ar 16 Mai 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
2019 ac sy’n dod i ben pan gaiff yr arwyddion 
traffig dros dro eu symud ymaith yn barhaol; 
ystyr “y gefnffordd” (“the trunk road”) yw’r darn 
o Gefnffordd yr A470 Caersŵs i Fachynlleth yn 
Nhalerddig, Powys sy’n ymestyn o bwynt 20 metr 
i’r de o bont reilffordd Pont Bell hyd at bwynt 20 
milltir i’r gogledd o’r bont reilffordd. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd. 
4. Ni chaiff neb, yn ystod cyfnod y gwaith, reidio 
unrhyw feic pedal ar y darn o’r gefnffordd. 
5. Ni chaiff neb, yn ystod cyfnod y gwaith, gerdded 
ar y darn o’r gefnffordd. 
Cymhwyso 
6. Nid yw’r gwaharddiadau yn erthyglau 3, 4 a 5 yn 
gymwys ond ar yr adegau hynny ac i’r graddau hynny 
y mae arwyddion traffig yn eu dangos.  
Cyfnod Para’r Gorchymyn hwn 
7. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Gweinidog yr Economi a 
Thrafnidiaeth, un o Weinidogion Cymru.  
 
Dyddiedig                                           13 Mai 2019 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
 
 
 
