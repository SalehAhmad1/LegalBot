OFFERYNNAU STATUDOL CYMRU
2019 Rhif 1165 (Cy. 203)
DIOGELU’R AMGYLCHEDD, CYMRU
Rheoliadau Gwastraff Peryglus (Cymru) (Diwygio) 2019
Gwnaed
19 Gorffennaf 2019
Gosodwyd gerbron Cynulliad Cenedlaethol Cymru
24 Gorffennaf 2019
Yn dod i rym yn unol â rheoliad 1(2)
Mae Gweinidogion Cymru yn gwneud y Rheoliadau hyn drwy arfer y pwerau a roddir gan adran 2(2) o Ddeddf y Cymunedau Ewropeaidd 1972(1) (“DCE 1972”) a pharagraff 1A o Atodlen 2 iddi.
Mae Gweinidogion Cymru wedi eu dynodi(2) at ddibenion adran 2(2) o DCE 1972 mewn perthynas â mesurau sy’n ymwneud ag atal, lleihau a dileu llygredd sy’n cael ei achosi gan wastraff(3) ac atal, lleihau a rheoli gwastraff(4).
Mae’r Rheoliadau hyn yn gwneud darpariaeth at ddiben a grybwyllir yn adran 2(2) o DCE 1972, ac mae’n ymddangos i Weinidogion Cymru ei bod yn hwylus i gyfeiriadau at Reoliad (EU) 2019/1021 Senedd Ewrop a’r Cyngor ar lygryddion organig parhaus (ail-lunio)(5) gael eu dehongli fel cyfeiriadau at y Rheoliad hwnnw fel y’i diwygir o bryd i’w gilydd.
(1)
1972 p. 68; diwygiwyd adran 2(2) gan adran 27(1)(a) o Ddeddf Diwygio Deddfwriaethol a Rheoleiddiol 2006 (p. 51) a chan adran 3(3) o Ddeddf yr Undeb Ewropeaidd (Diwygio) 2008 (p. 7), a Rhan 1 o’r Atodlen iddi; mewnosodwyd paragraff 1A o Atodlen 2 gan adran 28 o Ddeddf Diwygio Deddfwriaethol a Rheoleiddiol 2006 ac fe’i diwygiwyd gan adran 3(3) o Ddeddf yr Undeb Ewropeaidd (Diwygio) 2008, a Rhan 1 o’r Atodlen iddi, ac O.S. 2007/1388.
(2)
Yn rhinwedd adran 59(2) o Ddeddf Llywodraeth Cymru 2006 (p. 32) (“DLlC 2006”) caiff Gweinidogion Cymru arfer y pŵer a roddir gan adran 2(2) o Ddeddf y Cymunedau Ewropeaidd 1972 (“DCE 1972”) mewn perthynas ag unrhyw fater, neu at unrhyw ddiben, os ydynt wedi eu dynodi mewn perthynas â’r mater hwnnw, neu at y diben hwnnw. Mae paragraff 28(1) o Atodlen 11 i DLlC 2006 yn darparu bod dynodiadau a wnaed o dan adran 2(2) o DCE 1972 yn rhinwedd adran 29(1) o Ddeddf Llywodraeth Cymru 1998 (p. 38) sydd mewn grym yn union cyn cychwyn diddymu’r is-adran honno gan DLlC 2006 yn parhau i gael effaith ar ôl cychwyn y diddymiad hwnnw fel pe baent wedi eu gwneud yn rhinwedd adran 59(1) o DLlC 2006.
(3)
O.S. 2005/850.
(4)
O.S. 2010/1552.
(5)
OJ Rhif L 169, 25.6.2019, t. 45.Enwi a chychwyn
1.—(1) Enw’r Rheoliadau hyn yw Rheoliadau Gwastraff Peryglus (Cymru) (Diwygio) 2019.
(2) Daw’r Rheoliadau hyn i rym 21 o ddiwrnodau ar ôl y dyddiad y’u gosodir.Diwygio Rheoliadau Gwastraff Peryglus (Cymru) 2005
2.  Yn lle Atodlen 8 (ffurf ateb y traddodai i’r cynhyrchydd neu’r deiliad/form of consignee’s return to producer or holder) i Reoliadau Gwastraff Peryglus (Cymru) 2005(1), rhodder yr Atodlen 8 newydd a nodir yn yr Atodlen i’r Rheoliadau hyn.
(1)
O.S. 2005/1806 (Cy. 138), a ddiwygiwyd gan O.S. 2015/1417 (Cy. 141). Mae offerynnau diwygio eraill ond nid yw’r un ohonynt yn berthnasol.Hannah Blythyn
Y Dirprwy Weinidog Tai a Llywodraeth Leol, o dan awdurdod y Gweinidog Tai a Llywodraeth Leol, un o Weinidogion Cymru
19 Gorffennaf 2019Regulation/Rheoliad 2
SCHEDULE/ATODLEN
Regulation/Rheoliad 54
“SCHEDULE 8/ATODLEN 8
Form of consignee’s return to producer or holder/Ffurf ateb y traddodai i’r cynhyrchydd neu’r deiliad
”NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Gwastraff Peryglus (Cymru) 2005 (O.S. 2005/1806 (Cy. 138)) (“Rheoliadau 2005”) er mwyn ategu Rheoliad (EU) 2019/1021 Senedd Ewrop a’r Cyngor ar lygryddion organig parhaus (ail-lunio) (OJ Rhif L 169, 25.6.2019, t. 45).
Mae Rheoliad (EU) 2019/1021 yn disodli ac yn diddymu Rheoliad (EC) Rhif 850/2004 Senedd Ewrop a’r Cyngor ar lygryddion organig parhaus (OJ Rhif L 158, 30.4.2004, t. 7).
Mae rheoliad 2 yn rhoi Atodlen 8 newydd yn lle’r un bresennol yn Rheoliadau 2005 er mwyn diweddaru cyfeiriadau at Reoliad (EU) 2019/1021.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.