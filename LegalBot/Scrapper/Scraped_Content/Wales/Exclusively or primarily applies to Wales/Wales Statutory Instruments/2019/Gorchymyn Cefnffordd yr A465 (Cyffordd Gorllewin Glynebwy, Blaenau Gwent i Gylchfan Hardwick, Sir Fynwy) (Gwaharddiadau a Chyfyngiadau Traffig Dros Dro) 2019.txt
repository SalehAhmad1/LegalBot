O F F E R Y N N A U  S T A T U D O L  
C Y M R U  
2019 Rhif 1447 (Cy. 254) 
TRAFFIG FFYRDD, CYMRU 
Gorchymyn Cefnffordd yr A465 
(Cyffordd Gorllewin Glynebwy, 
Blaenau Gwent i Gylchfan 
Hardwick, Sir Fynwy) 
(Gwaharddiadau a Chyfyngiadau 
Traffig Dros Dro) 2019 
Gwnaed 
31 Hydref 2019 
Yn dod i rym 
7 Tachwedd 2019 
Mae Gweinidogion Cymru, sef yr awdurdod traffig ar 
gyfer Cefnffordd yr A465, wedi eu bodloni y dylid 
gwahardd traffig a chyfyngu arno ar ddarnau 
penodedig o’r gefnffordd oherwydd gwaith y bwriedir 
ei wneud ar y ffordd honno neu gerllaw iddi. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A465 (Cyffordd Gorllewin Glynebwy, 
Blaenau Gwent i Gylchfan Hardwick, Sir Fynwy) 
(Gwaharddiadau a Chyfyngiadau Traffig Dros Dro) 
2019 a daw i rym ar 7 Tachwedd 2019. 
2. Yn y Gorchymyn hwn: 
ystyr “cerbyd esempt” (“exempted Vehicle”) yw: 
                                                                               
(1) 1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac Atodlen 1 
iddi. Yn rhinwedd O.S. 1999/672, ac adran 162 o Ddeddf 
Llywodraeth Cymru 2006 (p. 32), a pharagraff 30 o Atodlen 11 
iddi, mae’r pwerau hyn yn arferadwy bellach gan Weinidogion 
Cymru o ran Cymru. 
 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnod ysbeidiol sy’n dechrau am 00:01 o’r gloch 
ar 7 Tachwedd 2019 ac sy’n dod i ben pan gaiff yr 
arwyddion traffig dros dro ar gyfer pob cyfnod 
gwaith eu symud ymaith yn barhaol; 
ystyr “y gefnffordd” (“the trunk road”) yw 
Cefnffordd yr A465 Castell-nedd i’r Fenni; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a Chyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r gefnffordd a bennir yn Atodlen 1 i’r Gorchymyn 
hwn. 
4. Ni chaiff neb, yn ystod cyfnod y gwaith, yrru 
unrhyw gerbyd yn gyflymach na 50 milltir yr awr ar y 
darn o’r gefnffordd a bennir yn Atodlen 2 i’r 
Gorchymyn hwn. 
5. Ni chaiff neb, yn ystod cyfnod y gwaith, yrru 
unrhyw gerbyd yn gyflymach na 40 milltir yr awr ar y 
darn o’r gefnffordd a bennir yn Atodlen 3 i’r 
Gorchymyn hwn. 
6. Ni chaiff neb, yn ystod cyfnod y gwaith, yrru 
unrhyw gerbyd yn gyflymach na 10 milltir yr awr ar y 
                                                                               
 (2) 
Diwygiwyd adran 87 gan baragraff 55 o Atodlen 1 i Ddeddf y 
Gwasanaethau Tân ac Achub 2004 (p.21), paragraff 42 o Atodlen 
4 i Ddeddf Troseddu Cyfundrefnol Difrifol a’r Heddlu 2005 (p. 
15), paragraff 29(2) o Atodlen 8 i Ddeddf Troseddu a’r Llysoedd 
2013 (p.22) ac adran 50(4) a (5) o Ddeddf Dadreoleiddio 2015 (p. 
20). 
 
 
3
darn o’r gefnffordd a bennir yn Atodlen 3 i’r 
Gorchymyn hwn. 
7. Ni chaiff neb, yn ystod cyfnod y gwaith, 
ddefnyddio unrhyw gerbyd, ac eithrio cerbyd esempt, 
yn y fath fodd fel ei fod yn goddiweddyd unrhyw 
gerbyd arall ar y darn o’r gefnffordd a bennir yn 
Atodlen 3 i’r Gorchymyn hwn ar yr adegau hynny pan 
fo’r cyfyngiadau a bennir yn erthyglau 4, 5 a 6 yn 
weithredol. 
8. Ni chaiff neb, yn ystod cyfnod y gwaith, reidio 
unrhyw feic pedlo ar y darnau o’r gefnffordd a bennir 
yn Atodlen 4 i’r Gorchymyn hwn. 
Atal Dros Dro 
9. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau o’r gefnffordd a 
bennir yn Atodlenni 2 a 3 wedi eu hatal dros dro ar yr 
adegau hynny pan fo’r cyfyngiadau a bennir yn 
erthyglau 4, 5 a 6 yn weithredol. 
Cymhwyso 
10. (1) Ni fydd y gwaharddiadau a’r cyfyngiadau yn 
erthyglau 3, 4, 5, 6, 7 ac 8 yn gymwys ond ar yr 
adegau hynny ac i’r graddau hynny y bydd arwyddion 
traffig yn eu dangos. 
      (2) Nid yw unrhyw derfynau cyflymder a osodir 
gan y Gorchymyn hwn yn gymwys i gerbyd esempt. 
Cyfnod Para’r Gorchymyn hwn 
11. Bydd y Gorchymyn hwn yn para am 18 mis ar y 
mwyaf. 
 
Llofnodwyd o dan awdurdod Gweinidog yr Economi a 
Thrafnidiaeth, un o Weinidogion Cymru.  
 
Dyddiedig                            31 Hydref 2019 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
YR ATODLENNI 
 
ATODLEN 1 
 
GWAHARDD CERBYDAU 
Y darn hwnnw o’r gefnffordd (ar hyd y lonydd aliniad 
presennol a lonydd aliniad newydd) o bwynt 37 o 
 
4
fetrau i’r dwyrain o ganolbwynt Cylchfan Bryn-mawr 
hyd at bwynt 38 o fetrau i’r gorllewin o ganolbwynt 
Cylchfan Glanbaiden. 
Y darn hwnnw o gerbytffordd tua’r dwyrain y 
gefnffordd o bwynt 38 o fetrau i’r dwyrain o 
ganolbwynt Cylchfan Glanbaiden hyd at ffordd 
ymadael Llan-ffwyst. 
Y darn hwnnw o gerbytffordd tua’r gorllewin y 
gefnffordd o bwynt 45 o fetrau i’r gorllewin o 
ganolbwynt Cylchfan Hardwick hyd at bwynt 38 o 
fetrau i’r dwyrain o ganolbwynt Cylchfan Glanbaiden. 
Y darn hwnnw o’r gefnffordd tua’r dwyrain (ar hyd y 
lonydd aliniad presennol a lonydd aliniad newydd) o 
ffordd ymadael Cyffordd Gorllewin Glynebwy hyd at 
bwynt 37 o fetrau i’r gogledd o ganolbwynt Cylchfan 
Bryn-mawr. 
Y darn hwnnw o’r gefnffordd tua’r gorllewin (ar hyd y 
lonydd aliniad presennol a lonydd aliniad newydd) o 
bwynt 37 o fetrau i’r gogledd o ganolbwynt Cylchfan 
Bryn-mawr hyd at ffordd ymuno Cyffordd Gorllewin 
Glynebwy. 
Cerbytffordd gylchredol Cylchfan Glanbaiden o’i 
ffordd ymadael â’r gefnffordd tua’r gorllewin hyd at ei 
ffordd ymuno â’r gefnffordd tua’r dwyrain. 
Cerbytffordd gylchredol Cylchfan Glanbaiden o’i 
ffordd ymadael â’r gefnffordd tua’r dwyrain hyd at ei 
ffordd ymuno â’r gefnffordd tua’r gorllewin. 
 
ATODLEN 2 
 
TERFYN CYFLYMDER 50 MYA 
Y darn hwnnw o’r gefnffordd (ar hyd y lonydd aliniad 
presennol a lonydd aliniad newydd) o bwynt 2,700 o 
fetrau i’r gogledd-orllewin o ganolbwynt Cylchfan 
Bryn-mawr hyd at ffordd ymuno Cyffordd Dwyrain 
Glynebwy. 
 
ATODLEN 3 
 
TERFYN CYFLYMDER 40 MYA, TERFYN 
CYFLYMDER 10 MYA A DIM GODDIWEDDYD 
Y darn hwnnw o’r gefnffordd (ar hyd y lonydd aliniad 
presennol a lonydd aliniad newydd) o bwynt 37 o 
fetrau i’r gogledd o ganolbwynt Cylchfan Bryn-mawr 
 
5
hyd at bwynt 1,200 o fetrau i’r gogledd-orllewin o 
ganolbwynt Cylchfan Bryn-mawr. 
 
ATODLEN 4 
 
GWAHARDD BEICWYR   
Y darn hwnnw o’r gefnffordd (ar hyd y lonydd aliniad 
presennol a lonydd aliniad newydd) o’r ffordd ymadael 
tua’r dwyrain wrth Gyffordd Gorllewin Glynebwy ar y 
lonydd tua’r dwyrain a’r ffordd ymuno tua’r gorllewin 
wrth Gyffordd Gorllewin Glynebwy ar y lonydd tua’r 
gorllewin hyd at bwynt 37 o fetrau i’r gogledd o 
ganolbwynt Cylchfan Bryn-mawr. 
Y darn hwnnw o’r gefnffordd (ar hyd y lonydd aliniad 
presennol a lonydd aliniad newydd) o bwynt 37 o 
fetrau i’r dwyrain o ganolbwynt Cylchfan Bryn-mawr 
hyd at y ffordd ymadael tua’r dwyrain wrth Gyffordd 
Llan-ffwyst ar y lonydd tua’r dwyrain a’r ffordd 
ymadael tua’r gorllewin wrth Gyffordd Llan-ffwyst ar 
gyfer y lonydd tua’r gorllewin. 
