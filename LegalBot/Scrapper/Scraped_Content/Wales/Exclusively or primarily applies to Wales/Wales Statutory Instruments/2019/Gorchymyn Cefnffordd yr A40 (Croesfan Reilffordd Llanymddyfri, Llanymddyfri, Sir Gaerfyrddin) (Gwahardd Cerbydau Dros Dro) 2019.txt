O F F E R Y N N A U  S T A T U D O L  
C Y M R U  
2019 Rhif 1365 (Cy. 237) 
TRAFFIG FFYRDD, CYMRU 
Gorchymyn Cefnffordd yr A40 
(Croesfan Reilffordd Llanymddyfri, 
Llanymddyfri, Sir Gaerfyrddin) 
(Gwahardd Cerbydau Dros Dro) 
2019 
Gwnaed 
18 Hydref 2019 
Yn dod i rym 
24 Hydref 2019 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A40, wedi eu 
bodloni y dylid gwahardd traffig ar ddarn penodedig 
o’r gefnffordd oherwydd gwaith y bwriedir ei wneud 
ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd 
yr 
A40 
(Croesfan 
Reilffordd 
Llanymddyfri, 
Llanymddyfri, 
Sir 
Gaerfyrddin) 
(Gwahardd Cerbydau Dros Dro) 2019 a daw i rym ar 
24 Hydref 2019. 
2. Yn y Gorchymyn hwn: 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
                                                                               
(1) 
1984 p.27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p.26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p.32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
ystyr “cyfnod y gwaith” (“works period”) yw’r 
cyfnod hwnnw sy’n dechrau am 22:00 o’r gloch ar 
24 Hydref 2019 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
Cefnffordd yr A40 Abertawe i Fanceinion. 
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd yn Rhodfa Tywi, Llanymddyfri, Sir 
Gaerfyrddin sy’n ymestyn o bwynt 20 o fetrau i’r 
gogledd o Groesfan Reilffordd Llanymddyfri hyd at 
bwynt 20 o fetrau i’r de o’r groesfan o dan sylw. 
Cymhwyso 
4. Ni fydd y gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn eu dangos. 
Cyfnod Para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
Llofnodwyd o dan awdurdod Gweinidog yr Economi a 
Thrafnidiaeth, un o Weinidogion Cymru. 
 
Dyddiedig 18 Hydref 2019 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
