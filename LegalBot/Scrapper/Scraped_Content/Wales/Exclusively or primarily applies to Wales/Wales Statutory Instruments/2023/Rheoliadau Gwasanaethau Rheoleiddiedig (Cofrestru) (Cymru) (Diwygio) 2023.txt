OFFERYNNAU STATUDOL CYMRU
2023 Rhif 1336 (Cy. 241)
GOFAL CYMDEITHASOL, CYMRU
Rheoliadau Gwasanaethau Rheoleiddiedig (Cofrestru) (Cymru) (Diwygio) 2023
Gwnaed
am 5.00 p.m. ar 6 Rhagfyr 2023
Gosodwyd gerbron Senedd Cymru
8 Rhagfyr 2023
Yn dod i rym
31 Rhagfyr 2023
Mae Gweinidogion Cymru, drwy arfer y pwerau a roddir gan adrannau 6(1)(d)(1), 11(3)(a)(iii) a 187(1) o Ddeddf Rheoleiddio ac Arolygu Gofal Cymdeithasol (Cymru) 2016(2), yn gwneud y Rheoliadau a ganlyn.
(1)
Mae adrannau 6(1)(d) ac 11(3)(a)(iii) yn cyfeirio at “unrhyw wybodaeth arall a ragnodir”. Diffinnir “a ragnodir” a “rhagnodedig” yn adran 189 o Ddeddf Rheoleiddio ac Arolygu Gofal Cymdeithasol (Cymru) 2016 i olygu “wedi ei ragnodi drwy reoliadau a wneir gan Weinidogion Cymru”.
(2)
2016 dccc 2.Enwi a dod i rym
1.—(1) Enw’r Rheoliadau hyn yw Rheoliadau Gwasanaethau Rheoleiddiedig (Cofrestru) (Cymru) (Diwygio) 2023.
(2) Daw’r Rheoliadau hyn i rym ar 31 Rhagfyr 2023.Diwygio Rheoliadau Gwasanaethau Rheoleiddiedig (Cofrestru) (Cymru) 2017
2.  Mae Rheoliadau Gwasanaethau Rheoleiddiedig (Cofrestru) (Cymru) 2017(1) wedi eu diwygio fel a ganlyn—
(a)
yn rheoliad 3(b), ar ôl “gwasanaeth llety diogel”, mewnosoder “, gwasanaeth preswyl ysgol arbennig”;
(b)
yn rheoliad 6(b), ar ôl “gwasanaeth llety diogel” mewnosoder “, gwasanaeth preswyl ysgol arbennig”;
(c)
yn rheoliad 7(b), ar ôl “gwasanaeth llety diogel” mewnosoder “, gwasanaeth preswyl ysgol arbennig”;
(d)
ym mharagraff 30 o Atodlen 1, ar ôl “gwasanaeth llety diogel” mewnosoder “, gwasanaeth preswyl ysgol arbennig”;
(e)
ym mharagraff 32 o Atodlen 1, ar ôl “gwasanaeth llety diogel” mewnosoder “, gwasanaeth preswyl ysgol arbennig”;
(f)
ar ôl paragraff (ea) o Atodlen 2 mewnosoder y paragraff canlynol—
“(eb)
yn achos gwasanaeth preswyl ysgol arbennig, disgrifiad o sut y caiff y trefniadau ar gyfer darparu addysg a’r trefniadau ar gyfer darparu’r gwasanaeth preswyl eu cydgysylltu;”;
(g)
ym mharagraff (k) o Atodlen 2, ar ôl “gwasanaeth llety diogel” mewnosoder “, gwasanaeth preswyl ysgol arbennig”.
(1)
O.S. 2017/1098 (Cy. 278). Diwygiwyd y rheoliadau hyn gan O.S. 2019/233 (Cy. 52) ac O.S. 2020/389 (Cy. 87).Julie Morgan
Y Dirprwy Weinidog Gwasanaethau Cymdeithasol, o dan awdurdod y Gweinidog Iechyd a Gwasanaethau Cymdeithasol, un o Weinidogion Cymru
Am 5.00 p.m. ar 6 Rhagfyr 2023NODYN ESBONIADOL
(Nid yw’r nodyn hwn yn rhan o’r Rheoliadau)
Mae Rheoliadau Gwasanaethau Rheoleiddiedig (Cofrestru) (Cymru) 2017 (“Rheoliadau 2017”) yn gwneud darpariaeth ynghylch ffurf a chynnwys ceisiadau i gofrestru a cheisiadau i amrywio cofrestriad o dan Ran 1 o Ddeddf Rheoleiddio ac Arolygu Gofal Cymdeithasol (Cymru) 2016 (“Deddf 2016”).
Rhagnodir gwasanaethau preswyl ysgolion arbennig fel “gwasanaeth rheoleiddiedig” at ddibenion Rhan 1 o Ddeddf 2016 gan Reoliadau Gwasanaethau Rheoleiddiedig (Gwasanaethau Preswyl Ysgolion Arbennig) (Cymru) 2023.
Mae’r Rheoliadau hyn yn gwneud diwygiadau er mwyn integreiddio cyfeiriadau at y gwasanaeth rheoleiddiedig newydd hwn yn Rheoliadau 2017.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Yr Adran Iechyd a Gwasanaethau Cymdeithasol, Llywodraeth Cymru, Parc Cathays, Caerdydd, CF10 3NQ ac fe’i cyhoeddir ar www.llyw.cymru.