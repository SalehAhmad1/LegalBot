O F F E R Y N N A U  S T A T U D O L  
C Y M R U  
2023 Rhif 693 (Cy. 104) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 1 (Cylchfan Kingsland), 
Caergybi, Ynys Môn i fan i’r 
dwyrain o Gyffordd 11 (Cyfnewidfa 
Llys y Gwynt), Bangor, Gwynedd) 
(Cyfyngiadau a Gwaharddiad 
Traffig Dros Dro) 2023 
Gwnaed 
22 Mehefin 2023 
Yn dod i rym 
26 Mehefin 2023 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A55, wedi eu 
bodloni y dylid cyfyngu ar draffig a/neu ei wahardd ar 
ddarnau penodedig o’r gefnffordd oherwydd gwaith y 
bwriedir ei wneud ar y ffordd neu gerllaw iddi ac 
oherwydd y tebygolrwydd o berygl i’r cyhoedd ar y 
ffordd neu gerllaw iddi yn ystod cyfnodau o wyntoedd 
cryfion. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 1 (Cylchfan Kingsland), 
Caergybi, Ynys Môn i fan i’r dwyrain o Gyffordd 11 
(Cyfnewidfa Llys y Gwynt), Bangor, Gwynedd) 
(Cyfyngiadau a Gwaharddiad Traffig Dros Dro) 2023 
a daw’r Gorchymyn hwn i rym ar 26 Mehefin 2023. 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) a 
“cyfnodau o wyntoedd cryfion” (“periods of high 
winds”) yw cyfnodau ysbeidiol sy’n dechrau am 
00:01 o’r gloch ar 26 Mehefin 2023 ac sy’n dod i 
ben pan gaiff yr arwyddion traffig dros dro ar 
gyfer pob cyfnod gwaith neu wyntoedd cryfion eu 
symud ymaith; 
ystyr “y gefnffordd” (“the trunk road”) yw 
cefnffordd yr A55 Caer i Fangor a chefnffordd  yr 
A55 Llundain i Gaergybi; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau a gwaharddiad 
3. Ni chaiff neb, yn ystod cyfnod y gwaith nac yn 
ystod cyfnodau o wyntoedd cryfion, yrru unrhyw 
gerbyd modur yn gyflymach na 30 mya ar y darnau o’r 
gefnffordd a bennir yn yr Atodlen i’r Gorchymyn hwn. 
4. Ni chaiff neb, yn ystod cyfnod y gwaith nac yn 
ystod cyfnodau o wyntoedd cryfion, yrru unrhyw 
gerbyd modur yn gyflymach na 40 mya ar y darnau o’r 
gefnffordd a bennir yn yr Atodlen i’r Gorchymyn hwn. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
5. Ni chaiff neb, yn ystod cyfnod y gwaith nac yn 
ystod cyfnodau o wyntoedd cryfion, yrru unrhyw 
gerbyd modur yn gyflymach na 50 mya ar y darnau o’r 
gefnffordd a bennir yn yr Atodlen i’r Gorchymyn hwn. 
6. Ni chaiff neb, yn ystod cyfnod y gwaith nac yn 
ystod cyfnodau o wyntoedd cryfion, yrru unrhyw 
gerbyd, ac eithrio cerbyd esempt, ar y darnau o’r 
gefnffordd a bennir yn yr Atodlen i’r Gorchymyn hwn. 
Cymhwyso 
7.—(1) Nid yw’r cyfyngiadau a’r gwaharddiad yn 
erthyglau 3, 4, 5 a 6 yn gymwys ond ar yr adegau 
hynny ac i’r graddau hynny y bydd arwyddion traffig 
yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal dros dro 
8. Mae unrhyw ddarpariaethau statudol sy’n cyfyngu 
ar gyflymder cerbydau modur ar y darnau o’r 
gefnffordd a bennir yn yr Atodlen i’r Gorchymyn hwn 
wedi eu hatal dros dro ar yr adegau hynny pan fo’r 
cyfyngiadau a bennir yn erthyglau 3, 4 a 5 yn gymwys. 
Cyfnod para’r Gorchymyn hwn 
9. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                      22 Mehefin 2023 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
YR ATODLEN 
 
Y darnau o brif gerbytffyrdd tua’r dwyrain a thua’r 
gorllewin a holl ffyrdd ymuno ac ymadael y 
gefnffordd sy’n ymestyn o Gyffordd 1 (Cylchfan 
Kingsland), Caergybi, Ynys Môn hyd at bwynt 800 
metr i’r dwyrain o ganolbwynt Cyffordd 11 
(Cyfnewidfa Llys y Gwynt), Bangor, Gwynedd. 
