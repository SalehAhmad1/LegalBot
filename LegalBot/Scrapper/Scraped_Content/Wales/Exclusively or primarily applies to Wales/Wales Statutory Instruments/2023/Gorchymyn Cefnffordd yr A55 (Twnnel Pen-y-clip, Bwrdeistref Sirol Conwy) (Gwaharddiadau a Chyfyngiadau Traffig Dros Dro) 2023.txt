O F F E R Y N N A U  S T A T U D O L  
C Y M R U  
2023 Rhif 1440 (Cy. 261) 
TRAFFIG FFYRDD, CYMRU 
Gorchymyn Cefnffordd yr A55 
(Twnnel Pen-y-clip, Bwrdeistref 
Sirol Conwy) (Gwaharddiadau a 
Chyfyngiadau Traffig Dros Dro) 
2023 
Gwnaed 
29 Rhagfyr 2023 
Yn dod i rym 
5 Ionawr 2024 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A55, wedi eu 
bodloni y dylid gwahardd traffig a/neu ei chyfyngu ar 
ddarnau penodedig o’r gefnffordd oherwydd gwaith y 
bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Twnnel Pen-y-clip, Bwrdeistref 
Sirol Conwy) (Gwaharddiadau a Chyfyngiadau Traffig 
Dros Dro) 2023 a daw’r Gorchymyn hwn i rym ar 5 
Ionawr 2024. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac 
Atodlen 1 iddi. Yn rhinwedd erthygl 2 o O.S. 1999/672, ac 
Atodlen 1 iddo, a pharagraff 30 o Atodlen 11 i Ddeddf 
Llywodraeth Cymru 2006 (p. 32), mae’r swyddogaethau hyn 
yn arferadwy bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy'n cael ei ddefnyddio at 
ddibenion y llynges, y fyddin neu'r awyrlu ac 
sy'n cael ei yrru gan berson sydd am y tro yn 
ddarostyngedig i orchmynion aelod o luoedd 
arfog y Goron sy'n aelod o'r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
gloch ar 5 Ionawr 2024 ac sy’n dod i ben pan gaiff 
yr arwyddion traffig dros dro ar gyfer pob cyfnod 
gwaith eu symud ymaith; 
ystyr “y gefnffordd” (“the trunk road”) yw 
cefnffordd yr A55 Caer i Fangor; 
 ystyr “lluoedd arbennig” (“special forces”) yw'r 
unedau 
hynny 
o'r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw; 
ystyr “marciau ymyl y gerbytffordd” (“edge of the 
carriageway markings”) yw’r marciau a ddangosir 
yn rhifau Diagram 1002.1 a 1004 yn Rheoliadau a 
Chyfarwyddiadau Cyffredinol Arwyddion Traffig 
2016(2). 
Gwaharddiadau a chyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar naill ai 
gerbytffordd tua’r dwyrain neu gerbytffordd tua’r 
gorllewin y darn o’r gefnffordd a bennir yn Atodlen 1 
i’r Gorchymyn hwn. 
4.—(1) Tra bo cerbydau wedi eu gwahardd gan 
erthygl 3, rhag symud ar y gerbytffordd tua’r dwyrain 
ond, yn unol ag erthygl 11, heb eu gwahardd rhag 
symud ar y gerbytffordd tua’r gorllewin, ni chaiff neb 
yrru unrhyw gerbyd er mwyn peri neu ganiatáu iddo: 
(a) mynd ar lôn allanol y gerbytffordd tua’r 
gorllewin i unrhyw gyfeiriad ac eithrio i’r 
dwyrain; 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
(2) 
O.S. 2016/362. 
 
3
(b) mynd i unrhyw gyfeiriad ac eithrio i’r 
dwyrain drwy’r bylchau yn llain ganol y 
darnau o’r gefnffordd a bennir yn Atodlen 5 
i’r Gorchymyn hwn. 
(2) Tra bo cerbydau wedi eu gwahardd gan erthygl 
3, rhag symud ar y gerbytffordd tua’r gorllewin ond, 
yn unol ag erthygl 11, heb eu gwahardd rhag symud ar 
y gerbytffordd tua’r dwyrain, ni chaiff neb yrru 
unrhyw gerbyd er mwyn peri neu ganiatáu iddo: 
(a) mynd ar lôn allanol y gerbytffordd tua’r 
dwyrain i unrhyw gyfeiriad ac eithrio i’r 
gorllewin; 
(b) defnyddio neu ganiatáu i gerbyd gael ei 
ddefnyddio yn y fath fodd fel ei fod yn 
goddiweddyd cerbyd arall ar gerbytffordd 
tua’r dwyrain y darn o’r gefnffordd a bennir 
yn Atodlen 2 i’r Gorchymyn hwn; 
(c) mynd i unrhyw gyfeiriad ac eithrio i’r 
gorllewin drwy’r bylchau yn llain ganol y 
darnau o’r gefnffordd a bennir yn Atodlen 5 
i’r Gorchymyn hwn. 
5. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r gefnffordd a bennir yn Atodlenni 3 a 4 i’r 
Gorchymyn hwn. 
6. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a bennir yn Atodlen 4 
i’r Gorchymyn hwn. 
7. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darnau o’r gefnffordd a bennir yn Atodlen 4 
i’r Gorchymyn hwn. 
8. Ni chaiff neb, yn ystod cyfnod y gwaith, yrru 
unrhyw gerbyd sy’n 3.2 metr o led neu’n lletach ar y 
darnau o’r gefnffordd a bennir yn Atodlen 6 i’r 
Gorchymyn hwn. 
9. Ni chaiff neb, yn ystod cyfnod y gwaith, reidio 
unrhyw feic pedal gael ei reidio ar y darnau o’r 
gefnffordd a bennir yn Atodlen 7 i’r Gorchymyn hwn. 
10. Ni chaiff neb, yn ystod cyfnod y gwaith, gerdded 
ar y darn o’r gefnffordd a bennir yn Atodlen 8 i’r 
Gorchymyn hwn. 
Cymhwyso 
11.—(1) Ni fydd y gwaharddiadau a’r cyfyngiadau 
yn erthyglau 3, 4, 5, 6, 7, 8, 9 a 10 yn gymwys ond ar 
yr adegau hynny ac i’r graddau hynny y’u dangosir 
gan arwyddion traffig. 
(2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt. 
 
4
Atal dros dro 
12. Mae darpariaethau Gorchymyn Cefnffordd (yr 
A55) (Ardal Pen-y-clip, Gwynedd) (Traffig Unffordd) 
1994(1) wedi eu hatal, i’r graddau y maent yn 
ymwneud â lon allanol cerbytffordd tua’r dwyrain y 
darn o’r gefnffordd a bennir yn Atodlen 1 i’r 
Gorchymyn hwn ar yr adegau hynny pan fo’r 
gerbytffordd tua’r gorllewin ar gau yn unol ag erthygl 
3. 
13. Mae unrhyw ddarpariaethau statudol sy’n 
cyfyngu ar neu’n dileu cyfyngiadau cyflymder 
cerbydau ar y darnau o’r gefnffordd a bennir yn 
Atodlen 4 i’r Gorchymyn hwn wedi eu hatal dros dro 
ar yr adegau hynny pan fo’r cyfyngiadau a bennir yn 
erthyglau 6 a 7 yn weithredol. 
Cyfnod para’r Gorchymyn hwn 
14. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                          29 Rhagfyr 2023 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Y gwrthlif 
 
Y darn o’r gefnffordd sy’n ymestyn o bwynt 97 o 
fetrau i’r dwyrain o ganolbwynt Cyffordd 15 
(Cylchfan Llanfairfechan) hyd at bwynt 208 o fetrau 
i’r dwyrain o ganolbwynt trosbont Traphont y Red 
Gables. 
 
ATODLEN 2 
Dim goddiweddyd 
 
Y darn o gerbytffordd tua’r dwyrain y gefnffordd ar y 
pentir sy’n ymestyn o bwynt 97 o fetrau i’r dwyrain o 
ganolbwynt Cyffordd 15 (Cylchfan Llanfairfechan) 
hyd at bwynt 208 o fetrau i’r dwyrain o ganolbwynt 
trosbont Traphont y Red Gables. 
 
 
 
                                                                               
(1) 
O.S. 1994/192. 
 
5
ATODLEN 3 
Cau Cyffordd Gorllewin Penmaenmawr a ffordd 
ymadael tua’r dwyrain Cyffordd 15a 
 
Y darn o’r gefnffordd sy’n ymestyn o’i chyffordd â’r 
ffordd sirol a elwir Ffordd Bangor hyd at farciau ymyl 
y gerbytffordd ar ochr ddeheuol prif gerbytffordd tua’r 
gorllewin y gefnffordd. 
 
Y darn o ffordd ymadael tua’r dwyrain y gefnffordd 
wrth Gyffordd 15a. 
 
ATODLEN 4 
Gwahardd cerbydau (cyfnodau byr yn unig) a 
therfyn cyflymder 40 mya a/neu 50 mya 
 
Y darn o gerbytffordd tua’r dwyrain y gefnffordd sy’n 
ymestyn o ganolbwynt yr ynys hollti ar y ffordd 
ymadael tua’r dwyrain wrth Gyffordd 13 (pentref 
Abergwyngregyn), hyd at bwynt 100 metr i’r dwyrain 
o ganolbwynt Cyffordd 16 (Cylchfan y Puffin), gan 
gynnwys y ffordd ymuno tua’r dwyrain wrth Gyffordd 
14 (Cyfnewidfa Madryn), y ffordd ymadael tua’r 
dwyrain wrth Gyffordd 15a a’r bylchau yn y llain 
ganol a nodir yn Atodlen 5 i’r Gorchymyn hwn. 
 
Y darn o gerbytffordd tua’r gorllewin y gefnffordd 
sy’n ymestyn o bwynt 100 metr i’r dwyrain o 
ganolbwynt Cyffordd 16 (Cylchfan y Puffin), gan 
gynnwys ffordd ymuno tua’r gorllewin y gyffordd hon, 
hyd at ganolbwynt y drosbont wrth Gyffordd 14 
(Cyfnewidfa Madryn), gan gynnwys y bylchau yn y 
llain ganol a nodir yn Atodlen 5 i’r Gorchymyn hwn. 
 
ATODLEN 5 
Terfynau’r bylchau yn y llain ganol 
 
Y bwlch yn y llain ganol sydd rhwng pwynt 78 o 
fetrau i’r dwyrain o ganolbwynt trosbont Traphont y 
Red Gables a phwynt 208 o fetrau i’r dwyrain o’r 
drosbont honno. 
 
Y bwlch yn y llain ganol sydd rhwng pwynt 97 o 
fetrau i’r dwyrain o ganolbwynt Cyffordd 15 
(Cylchfan Llanfairfechan) hyd at bwynt 226 o fetrau 
i’r dwyrain o’r gylchfan honno. 
 
ATODLEN 6 
Cyfyngiad ar led cerbydau 
 
Y darn o gerbytffordd tua’r dwyrain y gefnffordd sy’n 
ymestyn o bwynt 25 o fetrau i’r dwyrain o ganolbwynt 
Cyffordd 15 (Cylchfan Llanfairfechan) hyd at 
drwyniad ffordd ymuno tua’r dwyrain wrth Gyffordd 
18 (Cyfnewidfa Cyffordd Llandudno). 
 
Y darn o gerbytffordd tua’r gorllewin y gefnffordd 
sy’n ymestyn o drwyniad ffordd ymadael tua’r 
gorllewin wrth Gyffordd 18 (Cyfnewidfa Cyffordd 
Llandudno) hyd at bwynt 25 o fetrau i’r dwyrain o 
 
6
ganolbwynt Cyffordd 15 (Cylchfan Llanfairfechan), 
gan gynnwys y ffyrdd ymuno tua’r gorllewin wrth 
Gyffordd 18 a Chyffordd 17. 
 
ATODLEN 7 
Gwahardd beicwyr 
 
Y darn o gerbytffordd tua’r dwyrain y gefnffordd sy’n 
ymestyn o drwyniad ynys hollti Cyffordd 14, i 
gyfeiriad y dwyrain o amgylch Pentir Pen-y-clip i’r 
groesfan ag arwyddion i gerddwyr sy’n agos at borth 
dwyreiniol Twnnel Pen-y-clip, gan gynnwys y darn o’r 
droetffordd sy’n ymestyn o ganolbwynt y drosbont i 
gerddwyr i’r dwyrain o Gyffordd 15, i gyfeiriad y 
dwyrain i’r groesfan ag arwyddion i gerddwyr sy’n 
agos at borth dwyreiniol Twnnel Pen-y-clip. 
 
ATODLEN 8 
Gwahardd cerddwyr 
 
Y darn o’r droetffordd sy’n ymestyn o ganolbwynt y 
drosbont i gerddwyr i’r dwyrain o Gyffordd 15, i 
gyfeiriad y dwyrain i’r groesfan ag arwyddion i 
gerddwyr sy’n agos at borth dwyreiniol Twnnel Pen-y-
clip. 
 
 
 
