O F F E R Y N N A U  S T A T U D O L  
C Y M R U  
2023 Rhif 337 (Cy. 48) 
TRAFFIG FFYRDD, CYMRU  
Gorchymyn Cefnffordd yr A5 (Llyn 
Ogwen, Bwrdeistref Sirol Conwy) 
(Gwahardd Aros) 2023 
Gwnaed 
 16 Mawrth 2023  
Yn dod i rym 
  21 Mawrth 2023  
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A5, drwy arfer 
y pwerau a roddir iddynt gan adrannau 1(1), 2(1), 2(2) 
a 4(2) o Ddeddf Rheoleiddio Traffig Ffyrdd 1984(1), 
yn gwneud y Gorchymyn hwn. 
Mae Gweinidogion Cymru wedi ymgynghori â Phrif 
Swyddog Heddlu Gogledd Cymru ac wedi rhoi 
hysbysiad o’u bwriad i wneud y Gorchymyn hwn yn 
unol â rheoliadau 5(1) a 6(1) o Reoliadau 
Gorchmynion Traffig yr Ysgrifennydd Gwladol 
(Gweithdrefn) (Cymru a Lloegr) 1990(2). 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A5 (Llyn Ogwen, Bwrdeistref Sirol 
Conwy) (Gwahardd Aros) 2023 a daw’r Gorchymyn 
hwn i rym ar 21 Mawrth 2023. 
Dehongli  
2. Yn y Gorchymyn hwn— 
ystyr “y gefnffordd” (“the trunk road”) yw 
cefnffordd yr A5 Llundain i Gaergybi. 
                                                                               
(1) 
1984 p. 27; diwygiwyd adrannau 1(1), 2(1) a (2) gan adran 
168 o Ddeddf Ffyrdd Newydd a Gwaith Stryd 1991 (p. 22) a 
pharagraffau 17 a 18 o Atodlen 8 iddi, diwygiwyd adran 1(1) 
gan baragraff 36(1) o Atodlen 22 i Ddeddf yr Amgylchedd 
1995 (p. 25). Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
(2) 
O.S. 1990/1656.  
 
2
Gwahardd aros  
3. Ac eithrio fel y’i darperir yn erthygl 4, ni chaiff 
neb beri na chaniatáu i unrhyw gerbyd aros ar unrhyw 
adeg, ar unrhyw ddiwrnod, ar y darnau o’r gefnffordd 
a bennir yn yr Atodlen i’r Gorchymyn hwn. 
Esemptiadau 
4. Caiff person beri neu ganiatáu i unrhyw gerbyd 
aros ar y darnau o’r gefnffordd a bennir yn erthygl 3 
cyhyd ag sy’n angenrheidiol i alluogi— 
(a) person i fynd i mewn i gerbyd, neu i ddod 
allan ohono; 
(b) nwyddau i gael eu llwytho ar y cerbyd neu eu 
dadlwytho ohono; 
(c) y cerbyd i gael ei ddefnyddio at ddibenion y 
frigâd dân, y gwasanaeth ambiwlans neu’r 
heddlu; neu 
(d) y cerbyd, os na ellir ei ddefnyddio’n hwylus 
at y diben hwnnw ar unrhyw ddarn arall o 
ffordd, i gael ei ddefnyddio mewn cysylltiad 
ag unrhyw un neu ragor o’r gweithrediadau a 
ganlyn— 
(i) gwaith adeiladu, gwaith diwydiannol neu 
waith dymchwel; 
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
gilfan; neu 
(iv) gosod, codi, addasu neu atgyweirio yn y 
darn o’r gilfan, neu mewn tir cyfagos, 
unrhyw garthffos neu unrhyw brif bibell, 
unrhyw bibell neu unrhyw gyfarpar ar 
gyfer cyflenwi nwy, dŵr neu drydan neu 
unrhyw gyfarpar cyfathrebu electronig 
fel y’i diffinnir ym mharagraff 5 o 
Atodlen 3A i Ddeddf Cyfathrebiadau 
2003(1); 
(e) cerbyd i gael ei ddefnyddio yng ngwasanaeth 
awdurdod lleol neu awdurdod dŵr yn unol â 
phwerau neu ddyletswyddau statudol; 
(f) y cerbyd i gymryd petrol, olew, dŵr neu aer o 
unrhyw garej ar y darn hwnnw o’r gefnffordd 
neu’n gyfagos iddo; 
(g) cerbyd i stopio pan fo’r person sydd â 
rheolaeth arno’n gwneud y canlynol— 
(i) pan fydd yn ofynnol yn ôl y gyfraith iddo 
wneud hynny; 
(ii) pan fydd yn gorfod stopio er mwyn osgoi 
damwain;  
                                                                               
(1) 
2003 c. 21. Mewnosodwyd Atodlen 3A gan baragraff 1 o 
Atodlen 1 i Ddeddf yr Economi Ddigidol 2017 (p. 30). 
 
3
(iii) pan gaiff ei rwystro rhag mynd yn ei 
flaen gan amgylchiadau sydd y tu hwnt 
i’w reolaeth; neu 
(iv) pan fo’n gweithredu yn ôl cyfarwyddyd 
neu 
â 
chaniatâd 
cwnstabl 
heddlu, 
swyddog cymorth cymunedol yr heddlu 
neu swyddog gorfodi sifil. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                           16 Mawrth 2023 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
YR ATODLEN 
 
Y darn o ochr ogleddol y gefnffordd sy’n ymestyn o 
bwynt 66 o fetrau i’r dwyrain o ganolbwynt ei 
chyffordd â’r ffordd ddiddosbarth sy’n gyfagos i 
Fwthyn Ogwen hyd at bwynt 2,447 o fetrau i’r 
dwyrain o ganolbwynt ei chyffordd â’r ffordd 
ddiddosbarth honno.  
 
Y darn o ochr ddeheuol y gefnffordd sy’n ymestyn o 
bwynt 66 o fetrau i’r dwyrain o ganolbwynt ei 
chyffordd â’r ffordd ddiddosbarth sy’n gyfagos i 
Fwthyn Ogwen hyd at bwynt 1,339 o fetrau i’r 
dwyrain o ganolbwynt ei chyffordd â’r ffordd 
ddiddosbarth honno. 
 
Y darn o ochr ddeheuol y gefnffordd sy’n ymestyn o 
bwynt 1,475 o fetrau i’r dwyrain o ganolbwynt ei 
chyffordd â’r ffordd ddiddosbarth sy’n gyfagos i 
Fwthyn Ogwen hyd at bwynt 1,995 o fetrau i’r 
dwyrain o ganolbwynt ei chyffordd â’r ffordd 
ddiddosbarth honno. 
