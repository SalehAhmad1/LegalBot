OFFERYNNAU STATUDOL CYMRU
2023 Rhif 1380 (Cy. 246)
IECHYD PLANHIGION, CYMRU
Rheoliadau Iechyd Planhigion etc. (Ffioedd Amrywiol) (Diwygio) (Cymru) 2023
Gwnaed
13 Rhagfyr 2023
Yn dod i rym
30 Rhagfyr 2023
Mae Gweinidogion Cymru yn gwneud y Rheoliadau hyn drwy arfer y pwerau a roddir gan baragraff 7 o Atodlen 4 a pharagraff 21 o Atodlen 7 i Ddeddf yr Undeb Ewropeaidd (Ymadael) 2018(1) (“y Ddeddf”).
Yn unol â pharagraff 1(8) o Atodlen 7 i Ddeddf gosodwyd drafft o’r Rheoliadau hyn gerbron Senedd Cymru ac fe’i cymeradwywyd ganddi drwy benderfyniad(2).
(1)
2018 p. 16, ‌gweler paragraff 8 o Atodlen 4 ar gyfer ystyr “appropriate authority”. Diwygiwyd paragraff 8 o Atodlen 4 i’r Ddeddf gan adran 41(4) o Ddeddf yr Undeb Ewropeaidd (Y Cytundeb Ymadael) 2020 (p. 1) (“Deddf 2020”) a pharagraff 47(5) o Atodlen 5 iddi. Diwygiwyd paragraff 21 o Atodlen 7 gan adran 41(4) o Ddeddf 2020 a pharagraffau 38 a 53(2) o Atodlen 5 iddi.
(2)
Mae paragraff 1(8) o Atodlen 7 yn gymwys i reoliadau o dan Atodlen 4 yn rhinwedd paragraff 12(3) o Atodlen 7 i Ddeddf 2018. Mae’r cyfeiriadau yn y Ddeddf at Gynulliad Cenedlaethol Cymru bellach yn cael effaith fel cyfeiriadau at Senedd Cymru yn rhinwedd adran 150A(2) o Ddeddf Llywodraeth Cymru 2006 (p. 32).Enwi a dod i rym
1.—(1) Enw’r Rheoliadau hyn yw Rheoliadau Iechyd Planhigion etc. (Ffioedd Amrywiol) (Diwygio) (Cymru) 2023 a deuant i rym ar 30 Rhagfyr 2023.Diwygio Rheoliadau Iechyd Planhigion etc. (Ffioedd) (Cymru) 2018
2.—(1) Mae Rheoliadau Iechyd Planhigion etc. (Ffioedd) (Cymru) 2018(1) wedi eu diwygio fel a ganlyn.
(2) Yn rheoliad 5A (gwasanaethau tystysgrifau allforio a gwasanaethau cyn-allforio: ffioedd), ym mharagraff (4B), yn lle “31 Rhagfyr 2023” rhodder “30 Mehefin 2025”.
(1)
O.S. 2018/1179 (Cy. 238) (a ddiwygiwyd gan O.S. 2020/44 (Cy. 5), O.S. 2020/1628 (Cy. 342), O.S. 2021/713 (Cy. 181) ac O.S. 2022/804 (Cy. 180); ceir offerynnau diwygio eraill ond nid yw’r un ohonynt yn berthnasol).Diwygio Rheoliadau Iechyd Planhigion (Ffioedd) (Coedwigaeth) (Cymru) 2019
3.—(1) Mae Rheoliadau Iechyd Planhigion (Ffioedd) (Coedwigaeth) (Cymru) 2019(1) wedi eu diwygio fel a ganlyn.
(2) Yn rheoliad 3 (ffioedd)—.
(a)
ym mharagraff (5A), yn lle’r geiriau “Yn ddarostyngedig i baragraff (5C)” rhodder “Yn ddarostyngedig i baragraff (5E)”;
(b)
hepgorer paragraffau (5C) a (5D);
(c)
ar ôl paragraff (5B), mewnosoder—
“(5E) Nid yw’r ffi a bennir yn Atodlen 4A yn daladwy mewn cysylltiad â llwyth sydd i’w gludo i Ogledd Iwerddon—
(a)
gan berson sy’n gweithredu ac eithrio yng nghwrs busnes, pan na fo’r llwyth i’w roi ar y farchnad, neu
(b)
i’w ddanfon i—
(i)
gweithredwr proffesiynol y mae ei brif fan busnes yng Ngogledd Iwerddon, neu
(ii)
unrhyw berson sy’n preswylio yng Ngogledd Iwerddon, pan na fo’r llwyth i’w roi ar y farchnad na’i ddefnyddio at ddibenion unrhyw fusnes.
(5F) Mae paragraff (5E) yn peidio â chael effaith ar ddiwedd 30 Mehefin 2025.”
(1)
O.S. 2019/497 (Cy. 114) (a ddiwygiwyd gan O.S. 2020/44 (Cy. 5), O.S. 2020/206 (Cy. 48), O.S. 2021/710 (Cy. 180); ceir offerynnau diwygio eraill ond nid yw’r un ohonynt yn berthnasol).Lesley Griffiths
Y Gweinidog Materion Gwledig a Gogledd Cymru, a’r Trefnydd, un o Weinidogion Cymru
13 Rhagfyr 2023NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Iechyd Planhigion (Ffioedd) (Coedwigaeth) (Cymru) 2019 (O.S. 2019/497) (Cy. 114) a Rheoliadau Iechyd Planhigion etc. (Ffioedd) (Cymru) 2018 (O.S. 2018/1179) (Cy. 238) (gyda’i gilydd “y Rheoliadau”). Mae’r diwygiadau’n addasu’r dyddiad perthnasol ar gyfer talu ffioedd sy’n daladwy i Weinidogion Cymru o dan y Rheoliadau.
Mae Rheoliad 2 yn diwygio Rheoliadau Iechyd Planhigion etc. (Ffioedd) (Cymru) 2018 drwy estyn hyd esemptiad rhag talu ffioedd sydd fel arall yn daladwy mewn cysylltiad â thystysgrifau a gwasanaethau cyn allforio ar lwythi ffytoiechydol mewn amgylchiadau penodol. Mae’r esemptiad yn peidio â chael effaith ar ddiwedd 30 Mehefin 2025.
Mae Rheoliad 3 yn diwygio Rheoliadau Iechyd Planhigion (Ffioedd) (Coedwigaeth) (Cymru) 2019 drwy ddarparu esemptiad rhag talu ffioedd sydd fel arall yn daladwy mewn cysylltiad â cheisiadau i’r Comisiwn Coedwigaeth am dystysgrif ffytoiechydol ar gyfer allforio (neu ailallforio) mewn amgylchiadau penodol. Mae’r esemptiad yn peidio â chael effaith ar ddiwedd 30 Mehefin 2025.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Llywodraeth Cymru, Parc Cathays, Caerdydd, CF10 3NQ ac mae wedi ei gyhoeddi ar www.llyw.cymru.