O F F E R Y N N A U  S T A T U D O L  
C Y M R U  
2023 Rhif 1408 (Cy. 248) 
TRAFFIG FFYRDD, CYMRU 
Gorchymyn Cefnffordd yr A40 
(Cylchfan Pont Lesneven, 
Caerfyrddin i Gylchfan Sanclêr, 
Sanclêr, Sir Gaerfyrddin) 
(Gwahardd Troeon Pedol) 2023 
Gwnaed 
19 Rhagfyr 2023 
Yn dod i rym 
22 Rhagfyr 2023 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A40, drwy 
arfer y pwerau a roddir iddynt gan adrannau 1(1), 2(1), 
2(2) a 124(1)(d) o Ddeddf Rheoleiddio Traffig Ffyrdd 
1984(1) a pharagraff 27(1) o Atodlen 9 iddi, yn 
gwneud y Gorchymyn hwn. 
Mae Gweinidogion Cymru wedi ymgynghori â Phrif 
Swyddog 
Heddlu 
Dyfed-Powys 
ac 
wedi 
rhoi 
hysbysiad o’u bwriad i wneud y Gorchymyn hwn yn 
unol â rheoliadau 5(1) a 6(1) o Reoliadau 
Gorchmynion Traffig yr Ysgrifennydd Gwladol 
(Gweithdrefn) (Cymru a Lloegr) 1990(2). 
Enwi a chychwyn 
1. Enw’r 
Gorchymyn 
hwn 
yw 
Gorchymyn 
Cefnffordd yr A40 (Cylchfan Pont Lesneven, 
Caerfyrddin 
i 
Gylchfan 
Sanclêr, 
Sanclêr, 
Sir 
Gaerfyrddin) (Gwahardd Troeon Pedol) 2023 a daw’r 
Gorchymyn hwn i rym ar 22 Rhagfyr 2023. 
                                                                               
(1) 
1984 p. 27; diwygiwyd adrannau 1(1), 2(1) a (2) gan adran 
168 o Ddeddf Ffyrdd Newydd a Gwaith Stryd 1991 (p. 22) a 
pharagraffau 17 a 18 o Atodlen 8 iddi, a diwygiwyd adran 
1(1) gan baragraff 36(1) o Atodlen 22 i Ddeddf yr 
Amgylchedd 1995 (p. 25). Yn rhinwedd O.S. 1999/672, ac 
adran 162 o Ddeddf Llywodraeth Cymru 2006 (p. 32) a 
pharagraff 30 o Atodlen 11 iddi, mae’r swyddogaethau hyn 
yn arferadwy bellach gan Weinidogion Cymru o ran Cymru. 
(2) 
O.S. 1990/1656.  
 
2
Dehongli 
2. Yn y Gorchymyn hwn— 
ystyr “y gefnffordd” (“the trunk road”) yw 
cefnffordd yr A40 Llundain i Abergwaun; 
mae i “llain ganol” yr ystyr a roddir i “central 
reservation” yn Atodlen 1 i Reoliadau a 
Chyfarwyddydau Cyffredinol Arwyddion Traffig 
2016(1). 
Gwahardd troeon pedol 
3. Ac eithrio fel y darperir yn erthygl 4, ni chaiff neb 
beri na chaniatáu i unrhyw gerbyd sy’n mynd naill ai 
ar gerbytffordd tua’r gorllewin neu ar gerbytffordd 
tua’r dwyrain y gefnffordd wneud tro pedol er mwyn 
mynd i’r cyfeiriad arall drwy unrhyw un o’r bylchau 
yn llain ganol y darn o’r gefnffordd sy’n ymestyn o’i 
chyffordd ag ochr orllewinol cylchfan Pont Lesneven, 
Caerfyrddin hyd at ei chyffordd ag ochr ddwyreiniol 
cylchfan Sanclêr, Sanclêr, Sir Gaerfyrddin. 
Esemptiadau 
4. Caiff person beri neu ganiatáu i unrhyw gerbyd 
wneud tro pedol drwy unrhyw un o’r bylchau yn llain 
ganol y darn o’r gefnffordd a bennir yn erthygl 3 o’r 
Gorchymyn hwn— 
(a) os yw’r cerbyd i’w ddefnyddio at ddibenion y 
frigâd dân, y gwasanaeth ambiwlans neu’r 
heddlu; neu 
(b) os yw’r person sy’n rheoli’r cerbyd yn 
gweithredu yn ôl cyfarwyddyd neu â 
chaniatâd cwnstabl heddlu, swyddog cymorth 
cymunedol yr heddlu neu swyddog gorfodi 
sifil. 
Dirymu 
5. Mae Gorchymyn Cefnffordd yr A40 (Caerfyrddin 
– Sanclêr, Sir Gaerfyrddin) (Gwahardd Troeon Pedol) 
1997(2) wedi ei ddirymu. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                         19 Rhagfyr 2023 
 
 
 
                                                                               
(1) 
O.S. 2016/362. 
(2) 
O.S. 1997/1935. 
 
3
 
Nicci Hunter 
Arweinydd y Tîm Busnes 
Llywodraeth Cymru 
