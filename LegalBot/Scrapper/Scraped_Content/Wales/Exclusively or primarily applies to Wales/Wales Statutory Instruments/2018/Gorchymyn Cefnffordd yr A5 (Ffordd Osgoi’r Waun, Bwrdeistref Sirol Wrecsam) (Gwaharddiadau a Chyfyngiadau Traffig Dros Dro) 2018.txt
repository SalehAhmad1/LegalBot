O F F E R Y N N A U  S T A T U D O L  
C Y M R U  
2018 Rhif 492 (Cy. 84) 
TRAFFIG FFYRDD, CYMRU 
Gorchymyn Cefnffordd yr A5 
(Ffordd Osgoi’r Waun, Bwrdeistref 
Sirol Wrecsam) (Gwaharddiadau a 
Chyfyngiadau Traffig Dros Dro) 
2018 
Gwnaed 
27 Mawrth 2018 
Yn dod i rym 
1 Ebrill 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A5 Llundain i 
Gaergybi, wedi eu bodloni y dylid gwahardd traffig 
a/neu gyfyngu arno ar ddarn penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4), (7) a 124 o 
Ddeddf Rheoleiddio Traffig Ffyrdd 1984(1), a 
pharagraff 27 o Atodlen 9 iddi, yn gwneud y 
Gorchymyn hwn.  
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A5 (Ffordd Osgoi’r Waun, Bwrdeistref 
Sirol Wrecsam) (Gwaharddiadau a Chyfyngiadau 
Traffig Dros Dro) 2018 a daw i rym ar 1 Ebrill 2018. 
2.—(1) Yn y Gorchymyn hwn: 
ystyr “cerbyd esempt” (“exempted vehicle”) yw: 
                                                                               
(1) 1984 p. 27; amnewidiwyd adran 14 gan adran 1(1) o Ddeddf Traffig 
Ffyrdd (Cyfyngiadau Dros Dro) 1991 (p. 26) ac Atodlen 1 iddi. Yn 
rhinwedd O.S. 1999/672, ac adran 162 o Ddeddf Llywodraeth 
Cymru 2006 (p. 32) a pharagraff 30 o Atodlen 11 iddi, mae’r 
pwerau hyn yn arferadwy bellach gan Weinidogion Cymru o ran 
Cymru. 
 
 
2
(a) unrhyw gerbyd sy’n cael ei ddefnyddio gan y 
gwasanaethau brys; a 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
gloch ar 1 Ebrill 2018 ac sy’n dod i ben pan gaiff 
yr arwyddion traffig dros dro ar gyfer pob cyfnod 
gwaith eu symud ymaith; 
ystyr “y gefnffordd” (“the trunk road”) yw 
Cefnffordd yr A5 Llundain i Gaergybi, Ffordd 
Osgoi’r Waun ym Mwrdeistref Sirol Wrecsam 
sy’n ymestyn o ffin Cymru/Lloegr hyd at ei 
chyffordd ag ochr ddeheuol Cylchfan Halton; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
(2) Mae unrhyw gyfeiriad yn y Gorchymyn hwn at 
erthygl â rhif yn gyfeiriad at yr erthygl sy’n dwyn y 
rhif hwnnw yn y Gorchymyn hwn. 
Gwaharddiadau a Chyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw 
gerbyd, ac eithrio cerbyd esempt, fynd ar y darn o’r 
gefnffordd. 
4. Ni chaiff neb, yn ystod cyfnod y gwaith, reidio 
unrhyw feic pedal na pheri na chaniatáu i unrhyw feic 
pedal gael ei reidio, ar y darn o’r gefnffordd. 
5. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd, yn gyflymach na 50 milltir yr awr ar y darn o’r 
gefnffordd. 
6. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd, yn gyflymach na 40 milltir yr awr ar y darn o’r 
gefnffordd. 
 
3
7. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd, ac eithrio 
cerbyd esempt, gael ei ddefnyddio yn y fath fodd fel ei 
fod yn goddiweddyd unrhyw gerbyd arall ar y darn o’r 
gefnffordd. 
Atal Dros Dro 
8. Mae unrhyw ddarpariaethau statudol sy’n cyfyngu 
ar gyflymder cerbydau ar y darn o’r gefnffordd wedi 
eu hatal dros dro ar yr adegau hynny pan fo’r 
cyfyngiadau a bennir yn erthyglau 5 a 6 yn weithredol. 
Dirymu 
9. Mae Gorchymyn Cefnffordd yr A5 (Ffordd 
Osgoi’r Waun, Bwrdeistref Sirol Wrecsam) (Terfyn 
Cyflymder 50 mya Dros Dro a Dim Goddiweddyd) 
2017(2) a Gorchymyn Cefnffordd yr A5 (Ffordd 
Osgoi’r Waun, Bwrdeistref Sirol Wrecsam) (Terfyn 
Cyflymder 40 mya Dros Dro a Dim Goddiweddyd) 
2018(3) wedi eu dirymu. 
Cymhwyso 
10.—(1) Nid yw’r gwaharddiadau a’r cyfyngiadau 
yn erthyglau 3, 4, 5, 6 a 7 yn gymwys ond ar yr adegau 
hynny ac i’r graddau hynny y bydd arwyddion traffig 
yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Cyfnod Para’r Gorchymyn hwn 
11. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig                                         27 Mawrth 2018 
 
 
Nina Ley 
Pennaeth yr Uned Fusnes, Rheoli’r Rhwydwaith 
Llywodraeth Cymru 
                                                                               
(2) O.S. 2017/738 (Cy. 178). 
(3) O.S. 2018/76 (Cy. 20). 
 
