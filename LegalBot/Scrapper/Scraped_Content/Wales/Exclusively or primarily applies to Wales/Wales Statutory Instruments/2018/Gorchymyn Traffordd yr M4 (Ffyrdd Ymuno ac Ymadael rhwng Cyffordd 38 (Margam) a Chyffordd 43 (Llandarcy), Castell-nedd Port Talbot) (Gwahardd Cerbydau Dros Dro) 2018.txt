O F F E R Y N N A U  S T A T U D O L  
C Y M R U  
2018 Rhif 144 (Cy. 36) 
TRAFFIG FFYRDD, CYMRU 
Gorchymyn Traffordd yr M4 
(Ffyrdd Ymuno ac Ymadael rhwng 
Cyffordd 38 (Margam) a Chyffordd 
43 (Llandarcy), Castell-nedd Port 
Talbot) (Gwahardd Cerbydau Dros 
Dro) 2018 
Gwnaed 
6 Chwefror 2018 
Yn dod i rym 
8 Chwefror 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Draffordd yr M4 Llundain i 
Dde Cymru, wedi eu bodloni y dylid gwahardd traffig 
ar ddarnau penodedig o’r draffordd oherwydd gwaith y 
bwriedir ei wneud ar y draffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli  
1. Enw’r Gorchymyn hwn yw Gorchymyn Traffordd 
yr M4 (Ffyrdd Ymuno ac Ymadael rhwng Cyffordd 38 
(Margam) a Chyffordd 43 (Llandarcy), Castell-nedd 
Port Talbot) (Gwahardd Cerbydau Dros Dro) 2018 a 
daw i rym ar 8 Chwefror 2018. 
2.—(1) Yn y Gorchymyn hwn: 
ystyr “cerbyd esempt” (“exempted vehicle”) yw 
unrhyw gerbyd sy'n cael ei ddefnyddio ar gyfer y 
                                                                               
(1) 1984 p.27; amnewidiwyd adran 14 gan Ddeddf Traffig Ffyrdd 
(Cyfyngiadau Dros Dro) 1991 (p.26), adran 1(1) ac Atodlen 1. Yn 
rhinwedd O.S. 1999/672, ac adran 162 o Ddeddf Llywodraeth 
Cymru 2006 (p.32), a pharagraff 30 o Atodlen 11 iddi, mae’r 
pwerau hyn yn arferadwy bellach gan Weinidogion Cymru o ran 
Cymru. 
 
 
2
gwasanaethau brys neu mewn cysylltiad â'r gwaith 
sy'n arwain at y Gorchymyn hwn; 
ystyr “cyfnod y gwaith” (“works period”) yw 
cyfnodau ysbeidiol sy'n cychwyn am 20:00 o'r 
gloch ar 8 Chwefror 2018 ac sy'n dod i ben pan 
gaiff yr arwyddion traffig dros dro ar gyfer pob 
cyfnod o waith eu symud ymaith yn barhaol; 
ystyr “y draffordd” (“the motorway”) yw 
Traffordd yr M4 Llundain i Dde Cymru. 
(2) Mae unrhyw gyfeiriad yn y Gorchymyn hwn at 
erthygl â rhif yn gyfeiriad at yr erthygl sy'n dwyn y 
rhif hwnnw yn y Gorchymyn hwn. 
Gwaharddiad 
3. Ni chaiff neb, yn ystod cyfnod y gwaith, yrru na 
pheri na chaniatáu i unrhyw gerbyd, ac eithrio cerbyd 
esempt, fynd ar hyd darnau cyfan ffyrdd ymadael ac 
ymuno tua’r dwyrain a thua’r gorllewin y draffordd 
rhwng Cyffordd 38 (Margam) a Chyffordd 43 
(Llandarcy), Castell-nedd Port Talbot. 
Cymhwyso 
4. Ni fydd y gwaharddiad yn erthygl 3 yn gymwys 
ond ar yr adegau ac i'r graddau y bydd arwyddion 
traffig yn ei dangos. 
Cyfnod Para’r Gorchymyn hwn 
5. Bydd y Gorchymyn hwn yn parhau am 12 mis fan 
hwyaf. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru.   
 
Dyddiedig                                           6 Chwefror 2018 
 
 
Nina Ley 
Pennaeth yr Uned Fusnes, Rheoli’r Rhwydwaith 
Llywodraeth Cymru 
 
