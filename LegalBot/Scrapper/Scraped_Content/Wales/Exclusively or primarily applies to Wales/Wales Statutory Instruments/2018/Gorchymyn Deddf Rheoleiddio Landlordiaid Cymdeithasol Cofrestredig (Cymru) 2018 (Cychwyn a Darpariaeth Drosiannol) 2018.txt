OFFERYNNAU STATUDOL CYMRU
2018 Rhif 777 (Cy. 158) (C. 60)
TAI, CYMRU
Gorchymyn Deddf Rheoleiddio Landlordiaid Cymdeithasol Cofrestredig (Cymru) 2018 (Cychwyn a Darpariaeth Drosiannol) 2018
Gwnaed
14 Mehefin 2018
Mae Gweinidogion Cymru yn gwneud y Gorchymyn a ganlyn drwy arfer y pwerau a roddir gan adran 19(2) a (3) o Ddeddf Rheoleiddio Landlordiaid Cymdeithasol Cofrestredig (Cymru) 2018(1).
(1)
2018 dccc 4.Enwi a dehongli
1.—(1) Enw’r Gorchymyn hwn yw Gorchymyn Deddf Rheoleiddio Landlordiaid Cymdeithasol Cofrestredig (Cymru) 2018 (Cychwyn a Darpariaeth Drosiannol) 2018.
(2) Yn y Gorchymyn hwn—
ystyr “cronfa enillion o warediadau” (“disposal proceeds fund”) yw cronfa o dan adran 24(1) o Ddeddf 1996;
ystyr “Deddf 1996” (“the 1996 Act”) yw Deddf Tai 1996(2);
ystyr “y Ddeddf” (“the Act”) yw Deddf Rheoleiddio Landlordiaid Cymdeithasol Cofrestredig (Cymru) 2018.
(1)
Diwygiwyd adran 24 gan adran 61 o Ddeddf Tai ac Adfywio 2008 (p. 17), ac O.S. 2010/866.
(2)
1996 p. 52.Y darpariaethau sy’n dod i rym ar 15 Mehefin 2018
2.  Y diwrnod penodedig i’r darpariaethau a ganlyn o’r Ddeddf ddod i rym yw 15 Mehefin 2018—
(a)
adran 1 (trosolwg o’r Ddeddf);
(b)
adran 2 (ystyr “Deddf 1996”); ac
(c)
adran 18 (pŵer i wneud diwygiadau canlyniadol pellach etc.).Y darpariaethau sy’n dod i rym ar 15 Awst 2018
3.  Daw’r darpariaethau a ganlyn o’r Ddeddf i rym ar 15 Awst 2018—
(a)
adrannau 3 i 5 (landlord cymdeithasol cofrestredig yn hysbysu am newidiadau cyfansoddiadol, etc.);
(b)
adrannau 6 i 9 (pwerau sy’n arferadwy mewn cysylltiad â swyddogion a rheolaeth landlord cymdeithasol cofrestredig);
(c)
adran 10 (pwerau sy’n arferadwy mewn cysylltiad ag ymchwiliadau etc.);
(d)
adrannau 11 a 12 (hysbysiadau gorfodi a chosbau);
(e)
adrannau 13 i 15 (gwarediadau tir);
(f)
adran 16 ac Atodlen 1 (cyfyngiad ar aelodaeth awdurdodau lleol o fwrdd a hawliau pleidleisio); ac
(g)
adran 17 ac Atodlen 2 (mân ddiwygiadau a diwygiadau canlyniadol).Darpariaeth drosiannol
4.—(1) Nid yw adran 15 o’r Ddeddf yn cael effaith, mewn perthynas â landlord cymdeithasol cofrestredig, hyd nes y cynharaf o’r canlynol—
(a)
y dyddiad y mae’r cyllid yng nghronfa enillion o warediadau’r landlord cymdeithasol cofrestredig hwnnw yn dod i ben yn llwyr; neu
(b)
y dyddiad y mae’r landlord cymdeithasol cofrestredig yn hysbysu Gweinidogion Cymru nad yw’n gallu defnyddio neu ddyrannu, na pharhau i ddefnyddio neu ddyrannu, cyllid yng nghronfa enillion o warediadau’r landlord cymdeithasol cofrestredig hwnnw yn unol â phenderfyniad a wnaed gan Weinidogion Cymru o dan adran 25 o Ddeddf 1996(1); neu
(c)
15 Awst 2021.
(2) Er gwaethaf paragraff (1), nid yw’n ofynnol i landlord cymdeithasol cofrestredig sydd â chronfa enillion o warediadau ar 15 Awst 2018, o dan adran 24 o Ddeddf 1996, roi cyfrif am yr enillion o unrhyw warediad ar ôl y dyddiad hwnnw o fewn ei gronfa enillion o warediadau.
(3) Os yw landlord cymdeithasol cofrestredig (A), o fewn y cyfnod a nodir ym mharagraff (1), yn trosglwyddo ei gronfa enillion o warediadau i landlord cymdeithasol cofrestredig arall (B), caiff rheolaeth B o’r gronfa honno ei thrin o dan baragraff (1) fel pe bai’n A.
(1)
1996 p. 52. Diwygiwyd adran 25 gan adran 61 o Ddeddf Tai ac Adfywio 2008 (p. 17).Rebecca Evans
Y Gweinidog Tai ac Adfywio, o dan awdurdod Ysgrifennydd y Cabinet dros Lywodraeth Leol a Gwasanaethau Cyhoeddus, un o Weinidogion Cymru
14 Mehefin 2018NODYN ESBONIADOL
(Nid yw’r nodyn hwn yn rhan o’r Gorchymyn)
Mae’r Gorchymyn hwn yn dwyn i rym ddarpariaethau Deddf Rheoleiddio Landlordiaid Cymdeithasol Cofrestredig (Cymru) 2018 (“y Ddeddf”).
Mae erthygl 2 yn pennu 15 Mehefin 2018 fel y dyddiad dod i rym adrannau 1, 2 a 18 o’r Ddeddf, sy’n ddarpariaethau technegol, a’r pŵer i wneud diwygiadau canlyniadol etc.
Mae erthygl 3 yn pennu 15 Awst 2018 fel y dyddiad dod i rym ar gyfer unrhyw ddarpariaeth yn y Ddeddf i’r graddau nad yw wedi ei chychwyn eisoes cyn y dyddiad hwn.
Mae erthygl 4 yn gwneud darpariaeth drosiannol mewn cysylltiad â dileu’r gofyniad i gynnal cronfa enillion o warediadau.