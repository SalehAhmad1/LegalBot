OFFERYNNAU STATUDOL CYMRU
2018 Rhif 197 (Cy. 46)
PWERAU YMCHWILIO, CYMRU
Gorchymyn Rheoleiddio Pwerau Ymchwilio (Gwyliadwriaeth Gyfeiriedig a Ffynonellau Cuddwybodaeth Ddynol) (Diwygio) (Cymru) 2018
Gwnaed
20 Chwefror 2018
Gosodwyd gerbron Cynulliad Cenedlaethol Cymru
21 Chwefror 2018
Yn dod i rym
1 Ebrill 2018
Mae Gweinidogion Cymru yn gwneud y Gorchymyn a ganlyn drwy arfer y pwerau a roddir iddynt gan adran 30(1) a (6A) o Ddeddf Rheoleiddio Pwerau Ymchwilio 2000(1).
(1)
2000 p. 23. Diwygiwyd adran 30 gan adran 187 o Ddeddf Casglu a Rheoli Trethi (Cymru) 2016 (dccc 6). O ganlyniad i’r diwygiad hwn, mae’r pŵer yn is-adran 30(1) yn arferadwy gan Weinidogion Cymru at ddibenion rhagnodi personau sy’n arfer swyddogaethau Awdurdod Cyllid Cymru o unrhyw ddisgrifiad neu sy’n dal unrhyw swydd neu radd a ragnodir.Enwi a chychwyn
1.—(1) Enw’r Gorchymyn hwn yw Gorchymyn Rheoleiddio Pwerau Ymchwilio (Gwyliadwriaeth Gyfeiriedig a Ffynonellau Cuddwybodaeth Ddynol) (Diwygio) (Cymru) 2018.
(2) Daw’r Gorchymyn hwn i rym ar 1 Ebrill 2018.Diwygio Gorchymyn Rheoleiddio Pwerau Ymchwilio (Gwyliadwriaeth Gyfeiriedig a Ffynonellau Cuddwybodaeth Ddynol) 2010
2.  Yn Rhan 1 o’r Atodlen i Orchymyn Rheoleiddio Pwerau Ymchwilio (Gwyliadwriaeth Gyfeiriedig a Ffynonellau Cuddwybodaeth Ddynol) 2010(1) (swyddi etc. a chyfyngiadau mewn cysylltiad ag awdurdodau cyhoeddus a bennir yn Rhan 1 o Atodlen 1 i’r Ddeddf), ar ôl y cofnod ar gyfer “The Welsh Assembly Government”(2) mewnosoder—
“The Welsh Revenue Authority Grade 7 or equivalent — Paragraphs (b) and (f)”.
(1)
O.S. 2010/521, y mae diwygiadau iddo ond nid oes yr un ohonynt yn berthnasol.
(2)
Addaswyd gan Ddeddf Cymru (p. 29), adran 4(4)(a) fel bod rhaid ei ddarllen “The Welsh Government”.Mark Drakeford
Ysgrifennydd y Cabinet dros Gyllid, un o Weinidogion Cymru
20 Chwefror 2018NODYN ESBONIADOL
(Nid yw’r nodyn hwn yn rhan o’r Gorchymyn)
Mae’r Gorchymyn hwn wedi ei wneud gan Weinidogion Cymru ac mae’n diwygio Gorchymyn Rheoleiddio Pwerau Ymchwilio (Gwyliadwriaeth Gyfeiriedig a Ffynonellau Cuddwybodaeth Ddynol) 2010 (“y Prif Orchymyn”).
Mae erthygl 2 y Gorchymyn hwn yn diwygio’r Prif Orchymyn drwy fewnosod cofnod yn Rhan 1 o’r Atodlen i’r Prif Orchymyn mewn perthynas ag Awdurdod Cyllid Cymru (“ACC”). Mae hyn er mwyn rhagnodi gradd y bobl hynny o fewn ACC sy’n gallu awdurdodi gweithgarwch at ddibenion adrannau 28 a 29 o Ddeddf Rheoleiddio Pwerau Ymchwilio 2000.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Gorchymyn hwn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Gorchymyn hwn. Gellir cael copi oddi wrth: Llywodraeth Cymru, Parc Cathays, Caerdydd CF10 3NQ.