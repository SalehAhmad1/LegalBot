OFFERYNNAU STATUDOL CYMRU
2018 Rhif 276 (Cy. 52)
Y DRETH DIRLENWI, CYMRU
Rheoliadau Casglu a Rheoli Trethi (Cofnodion Treth Gwarediadau Tirlenwi) (Cymru) 2018
Gwnaed
27 Chwefror 2018
Gosodwyd gerbron Cynulliad Cenedlaethol Cymru
7 Mawrth 2018
Yn dod i rym
1 Ebrill 2018
Mae Gweinidogion Cymru yn gwneud y Rheoliadau a ganlyn drwy arfer y pŵer a roddir iddynt gan adran 39A o Ddeddf Casglu a Rheoli Trethi (Cymru) 2016(1).
(1)
2016 dccc 6. Mewnosodwyd adran 39A gan baragraff 8 o Atodlen 23 i Ddeddf Treth Trafodiadau Tir a Gwrthweithio Osgoi Trethi Datganoledig (Cymru) 2017 (dccc 1).Enwi a chychwyn
1.—(1) Enw’r Rheoliadau hyn yw Rheoliadau Casglu a Rheoli Trethi (Cofnodion Treth Gwarediadau Tirlenwi) (Cymru) 2018.
(2) Daw’r Rheoliadau hyn i rym ar 1 Ebrill 2018.Dehongli
2.  Yn y Rheoliadau hyn—
mae i “anfoneb dirlenwi” (“landfill invoice”) yr ystyr a roddir yn adran 41(8) o DTGT(1);
mae i “gwarediad trethadwy” (“taxable disposal”) yr ystyr a roddir yn adran 3 o DTGT;
mae i “gweithrediadau trethadwy” (“taxable operations”) yr ystyr a roddir yn adran 34(2) o DTGT;
ystyr “nodyn trosglwyddo” (“transfer note”) yw disgrifiad ysgrifenedig o ddeunydd os yw’n ofynnol gan adran 34(1)(c)(ii) o Ddeddf Diogelu’r Amgylchedd 1990(2) neu, pan na fo disgrifiad o’r fath yn ofynnol, dystiolaeth arall o’r deunydd sy’n cael ei gyflwyno;
mae i “safle tirlenwi awdurdodedig” (“authorised landfill site”) yr ystyr a roddir yn adran 5(1) o DTGT.
(1)
Mae adran 192(2) o Ddeddf Casglu a Rheoli Trethi (Cymru) 2016 yn diffinio DTGT fel Deddf Treth Gwarediadau Tirlenwi (Cymru) 2017 (dccc 3).
(2)
1990 p. 43.Cofnodion mewn cysylltiad â Threth Gwarediadau Tirlenwi
3.  At ddibenion adran 38(1) o Ddeddf Casglu a Rheoli Trethi (Cymru) 2016(1) mae’r cofnodion y mae’n rhaid i berson sy’n cyflawni gweithrediadau trethadwy eu cadw a’u storio’n ddiogel yn cynnwys y canlynol—
(a)
cofnodion busnes a chyfrifo’r person;
(b)
nodiadau trosglwyddo ac unrhyw gofnodion gwreiddiol neu gopïau o gofnodion eraill mewn perthynas â deunydd sy’n cael ei gludo i’r safle tirlenwi awdurdodedig neu ei symud oddi yno;
(c)
pob anfoneb (gan gynnwys anfonebau tirlenwi) a dogfen debyg a ddyroddir i’r person a chopïau o anfonebau a dogfennau tebyg o’r fath a ddyroddir gan y person;
(d)
pob nodyn credyd a debyd neu ddogfen arall a gafwyd gan y person sy’n dangos tystiolaeth o gynnydd neu ostyngiad yng nghyfanswm unrhyw gydnabyddiaeth ar gyfer gwarediad trethadwy, a chopïau o nodiadau neu ddogfennau eraill o’r fath a ddyroddir gan y person.
(1)
Diwygiwyd adran 38 gan baragraff 5 o Atodlen 23 i Ddeddf Treth Trafodiadau Tir a Gwrthweithio Osgoi Trethi Datganoledig (Cymru) 2017.Mark Drakeford
Ysgrifennydd y Cabinet dros Gyllid, un o Weinidogion Cymru
27 Chwefror 2018NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn gwneud darpariaeth ynghylch y cofnodion y mae rhaid i berson sy’n cyflawni gweithrediadau trethadwy mewn perthynas â threth gwarediadau tirlenwi eu storio’n ddiogel o dan adran 38 o Ddeddf Casglu a Rheoli Trethi (Cymru) 2016.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.