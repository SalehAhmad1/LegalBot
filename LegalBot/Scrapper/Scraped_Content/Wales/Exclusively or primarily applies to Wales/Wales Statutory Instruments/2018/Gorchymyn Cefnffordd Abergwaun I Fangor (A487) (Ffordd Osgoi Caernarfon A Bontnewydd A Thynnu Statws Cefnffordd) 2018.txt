O F F E R Y N N A U  S T A T U D O L  
C Y M R U  
2018 Rhif 762 (Cy. 152) 
PRIFFYRDD, CYMRU 
Gorchymyn Cefnffordd Abergwaun 
I Fangor (A487) (Ffordd Osgoi 
Caernarfon A Bontnewydd A 
Thynnu Statws Cefnffordd) 2018 
Gwnaed 
22 Mehefin 2018 
Yn dod i rym 
11 Gorffennaf 2018 
Mae Gweinidogion Cymru, drwy arfer y pwerau a 
roddir gan adrannau 10 a 12 o Ddeddf Priffyrdd 
1980(1), yn gwneud y Gorchymyn hwn:- 
Enwi, Dehongli a Chychwyn 
1. Daw’r Gorchymyn hwn i rym ar 11 Gorffennaf  
2018 a’i enw yw Gorchymyn Cefnffordd Abergwaun i 
Fangor 
(A487) 
(Ffordd 
Osgoi 
Caernarfon 
a  
Bontnewydd a Thynnu Statws Cefnffordd) 2018. 
2. Yn y Gorchymyn hwn:- 
 
Gwneir pob mesuriad pellter ar hyd llwybr y briffordd 
berthnasol; 
(i) ystyr “y darn o gefnffordd newydd” (“the 
length of new trunk road”) yw’r briffordd 
sydd i’w hadeiladu ar hyd y llwybr a 
ddisgrifir yn Atodlen 1 i’r Gorchymyn 
hwn; 
(ii) ystyr “y gefnffordd” (“the trunk road”) 
yw Cefnffordd Abergwaun i Fangor 
(A487); 
(iii) ystyr “y plan a adneuwyd” (“the 
deposited plan”) yw’r plan sy’n dwyn y 
rhif HA10/2 WG11 ac a farciwyd 
“Gorchymyn Cefnffordd Abergwaun i 
Fangor (A487) (Ffordd Osgoi Caernarfon 
                                                                               
(1) 
1980 p.66 Yn rhinwedd O.S.1999/672, erthygl 2 ac Atodlen 
1, a pharagraff 30 o Atodlen 11 i Ddeddf Llywodraeth 
Cymru 2006, mae'r pwerau hyn bellach yn arferadwy gan 
Weinidogion Cymru o ran Cymru. 
 
2
a 
Bontnewydd 
a 
Thynnu 
Statws 
Cefnffordd) 2018” a lofnodwyd ar ran 
Gweinidogion Cymru ac a adneuwyd 
(cyf 
qA1198563) 
yn 
Llywodraeth 
Cymru, yr Uned Rheoli Gwybodaeth a 
Chofnodion, Parc Cathays, Caerdydd. 
Priffyrdd i ddod yn gefnffyrdd 
3. Daw’r briffordd newydd, y mae Gweinidogion 
Cymru yn bwriadu ei hadeiladu ar hyd y llwybr a 
ddisgrifir yn Atodlen 1 i’r Gorchymyn hwn ac a 
ddangosir ar y plan a adneuwyd yn dod yn gefnffordd 
o’r dyddiad y daw’r Gorchymyn hwn i rym. 
4. Nodir llinell ganol y gefnffordd newydd â llinell 
ddu drom ar y plan a adneuwyd. 
Darnau o gefnffordd a ffyrdd ymuno ac ymadael 
cefnffyrdd sy’n peidio â bod yn gefnffordd 
5. Bydd y darnau o’r gefnffordd a’r ffyrdd ymuno ac 
ymadael ar y gefnffordd a ddisgrifir yn Atodlenni 2 a 3 
i’r Gorchymyn hwn, ac a ddangosir â llinellau streip 
llydan ar y plan a adneuwyd yn peidio â bod yn 
gefnffordd ac yn dod yn brif ffyrdd o’r dyddiad y bydd 
Gweinidogion Cymru yn hysbysu Cyngor Gwynedd 
fod y gefnffordd newydd ar agor ar gyfer traffig 
trwodd. 
 
Llofnodwyd ar ran Gweinidogion Cymru. 
                                
Dyddiedig               22 Mehefin  2018 
 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
ATODLENNI 
 
ATODLEN 1 
 
LLWYBR Y GEFNFFORDD NEWYDD 
 
Mae llwybr cefnffordd newydd yr A487 i’r gogledd-
orllewin o Llanwnda a Bontnewydd ac i’r de-ddwyrain 
o Gaernarfon yn Sir Gwynedd fel a ganlyn:- 
 
Llwybr tua 9.7 cilometr o hyd sy’n dechrau wrth 
bwynt mwyaf gogledd-orllewinol cylchfan bresennol 
cefnffordd yr A487 o’r enw Cylchfan y Goat, i’r de o 
Lanwnda (wedi ei marcio ag A ar y plan a adneuwyd) 
ac sy’n ymestyn wedyn tua’r gogledd am 2.16 cilometr 
 
3
ac wedyn tua’r gogledd-ddwyrain am 1.43 cilometr 
gan gynnwys cylchfan newydd ym Meifod ac yn 
parhau wedyn i’r de-ddwyrain o Chwarel Caernarfon 
ac i’r de-ddwyrain o Ystâd Ddiwydiannol Cibyn am 
2.94 cilometr gan gynnwys cylchfan newydd yng 
Nghibyn, gan barhau tua’r gogledd yn gyffredinol am 
3.2 cilometr i ymuno â chefnffordd bresennol yr A487 
wrth Gylchfan Plas Menai ar ochr dde-ddwyreiniol y 
gylchfan (wedi ei marcio â B ar y plan a adneuwyd). 
 
ATODLEN 2 
 
DARNAU O GEFNFFORDD SY’N PEIDIO Â 
BOD YN GEFNFFORDD 
 
Mae’r darnau o gefnffordd bresennol yr A487 sy’n 
peidio â bod yn gefnffordd yn Llanwnda, Dinas, 
Bontnewydd, Caernarfon ac i’r gorllewin o Fethel yn 
Sir Gwynedd fel a ganlyn: 
 
Darn tua 3.06 cilometr  sy’n dechrau ar gefnffordd 
bresennol yr A487 wrth ynys hollti cangen ogledd-
ddwyreiniol Cylchfan y Goat (wedi ei marcio ag C ar y 
plan a adneuwyd) ac sy’n ymestyn wedyn tua’r 
gogledd-ddwyrain ac wedyn tua’r gogledd ac sy’n 
cynnwys Cylchfan y Ffingar a Chylchfan Bontnewydd 
gan derfynu wrth y fynedfa i’r eiddo o’r enw Tyddyn 
Du (wedi ei farcio â D ar y plan a adneuwyd).   
 
Darn tua  5.68 cilometr gan gynnwys y cerbytffyrdd 
tua’r gogledd a thua’r de, sy’n dechrau ar gefnffordd 
bresennol yr A487 wrth yr eiddo o’r enw Gwesty Parc 
(wedi ei farcio ag E ar y plan a adneuwyd) ac sy’n 
ymestyn wedyn tua’r gogledd-orllewin gan gynnwys 
Cylchfan Pont Seiont, Cylchfan Dewi Sant, a’r 
gylchfan sy’n cael ei galw’n lleol yn Gylchfan 
Morrison’s ac wedyn tua’r gogledd-ddwyrain gan 
derfynu wrth ei gyffordd â cherbytffordd gylchredol 
Cylchfan Plas Menai (wedi ei farcio ag F ar y plan a 
adneuwyd). 
 
ATODLEN 3 
 
DARNAU O FFYRDD YMUNO AC YMADAEL Y 
GEFNFFORDD SY’N PEIDIO Â BOD YN 
GEFNFFYRDD 
 
Mae’r darnau o ffyrdd ymuno ac ymadael y gefnffordd 
sy’n peidio â bod yn gefnffyrdd yng Nghaernarfon yn 
Sir Gwynedd fel a ganlyn: 
 
Darn o ffordd ymadael cefnffordd yr A487 tua’r 
gogledd am bellter o 150 metr o’i gyffordd â phrif 
gefnffordd yr A487 hyd at gerbytffordd gylchredol 
Cylchfan Caernarfon A487/A4086, (wedi ei farcio ag 
G ar y plan a adneuwyd).  
 
 
4
Darn o ffordd ymuno cefnffordd yr A487 tua’r de am 
bellter o 350 metr o gerbytffordd gylchredol Cylchfan 
Caernarfon A487/A4086 hyd at ei gyffordd â phrif 
gefnffordd yr A487, (wedi ei farcio ag H ar y plan a 
adneuwyd). 
 
Darn o ffordd ymuno’r  A487 tua’r gogledd am bellter 
o 140 metr o gerbytffordd gylchredol Cylchfan 
Caernarfon A487/A4086 hyd at ei gyffordd â phrif 
gefnffordd yr A487, (wedi ei farcio ag I ar y plan a 
adneuwyd).  
 
Darn o ffordd ymadael yr A487 tua’r de am bellter o 
170 metr o brif gefnffordd yr A487 hyd at gerbytffordd 
gylchredol Cylchfan Caernarfon A487/A4086, (wedi 
ei farcio â J ar y plan a adneuwyd). 
 
