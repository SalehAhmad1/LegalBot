O F F E R Y N N A U  S T A T U D O L  
C Y M R U  
2018 Rhif 1027 (Cy. 215) 
TRAFFIG FFYRDD, CYMRU 
Gorchymyn Cefnffordd yr A470 
(Llanrwst, Conwy) (Gwahardd 
Cerbydau, Beicwyr a Cherddwyr 
Dros Dro) 2018 
Gwnaed 
21 Medi 2018 
Yn dod i rym 
1 Hydref 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A470, wedi eu 
bodloni y dylid gwahardd traffig ar ddarn penodedig 
o’r gefnffordd oherwydd gwaith y bwriedir ei wneud 
ar y ffordd neu gerllaw iddi a’r tebygolrwydd o berygl 
i’r cyhoedd os bydd llifogydd. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r Gorchymyn Cefnffordd yr A470 (Llanrwst, 
Conwy) (Gwahardd Cerbydau, Beicwyr a Cherddwyr 
Dros Dro) 2018 a daw i rym ar 1 Hydref 2018. 
 
 
 
 
 
 
 
 
 
 
(1) 1984 p. 27; amnewidiwyd adran 14 gan adran 1(1) o Ddeddf Traffig 
Ffyrdd (Cyfyngiadau Dros Dro) 1991 (p. 26), ac Atodlen 1 iddi.   
Yn rhinwedd O.S. 1999/672, ac adran 162 o Ddeddf Llywodraeth 
Cymru 2006 (p.32) a pharagraff 30 o Atodlen 11 iddi, mae’r 
pwerau hyn yn arferadwy bellach gan Weinidogion Cymru o ran 
Cymru. 
 
2
2. (1) Yn y Gorchymyn hwn:  
 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2) neu mewn 
cysylltiad â’r gwaith sy’n arwain at y Gorchymyn 
hwn; 
 
ystyr “cyfnod y gwaith” (“works period”) yw’r 
cyfnod sy’n dechrau am 00:01 o'r gloch ar 1 
Hydref 2018 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
 
ystyr “y gefnffordd” (“the trunk road”) yw 
cefnffordd yr A470 Maentwrog i fan i’r dwyrain o 
Gonwy.  
   (2) Mae unrhyw gyfeiriad yn y Gorchymyn hwn at 
erthygl â rhif yn gyfeiriad at yr erthygl sy’n dwyn y 
rhif hwnnw yn y Gorchymyn hwn. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw 
gerbyd, ac eithrio cerbyd esempt, fynd ar y darn o’r 
gefnffordd a bennir yn yr Atodlen i’r Gorchymyn hwn.  
4. Ni chaiff neb, yn ystod cyfnod y gwaith, reidio 
unrhyw feic pedal, na pheri i unrhyw feic pedal gael ei 
reidio, ar y darn o’r gefnffordd a bennir yn yr Atodlen 
i’r Gorchymyn hwn. 
5. Ni chaiff neb, yn ystod cyfnod y gwaith, gerdded 
ar y darn o’r gefnffordd a bennir yn yr Atodlen i’r 
Gorchymyn hwn. 
Cymhwyso 
6. Ni fydd y gwaharddiadau yn erthygl 3, 4 a 5 yn 
gymwys ond ar yr adegau hynny ac i’r graddau hynny 
y bydd arwyddion traffig yn eu dangos. 
Cyfnod Para’r Gorchymyn hwn 
7. Bydd y Gorchymyn hwn yn para am 18 mis ar y 
mwyaf. 
 
 
 
                  (2) Diwygiwyd adran 87 gan baragraff 55 o Atodlen 1 i Ddeddf y 
Gwasanaethau Tân ac Achub 2004 (p. 21), paragraff 42 o Atodlen 4 
i Ddeddf Troseddu Cyfundrefnol Difrifol a’r Heddlu 2005 (p. 15), 
paragraff 29(2) o Atodlen 8 i Ddeddf Troseddu a’r Llysoedd 2013 
(p. 22) ac adran 50(4) a (5) o Ddeddf Dadreoleiddio 2015 (p. 20). 
 
3
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig                                   21 Medi 2018 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
YR ATODLEN 
 
DARN O GEFNFFORDD YR A470 YN 
LLANRWST YM MWRDEISTREF SIROL 
CONWY 
Lled llawn y darn hwnnw o’r gefnffordd sy’n ymestyn 
i gyfeiriad y de-ddwyrain o barapet de-ddwyreiniol 
Pont Fawr wrth ei chyffordd â’r B5106, am bellter o 
20 metr. 
