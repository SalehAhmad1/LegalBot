O F F E R Y N N A U  S T A T U D O L  
C Y M R U  
2018 Rhif 57 (Cy. 16) 
TRAFFIG FFYRDD, CYMRU 
Gorchymyn Cefnffordd yr A40 
(Heol Aberhonddu, Y Fenni, Sir 
Fynwy) (Gwahardd Aros, Llwytho 
a Dadlwytho) 2018 
Gwnaed 
10 Ionawr  2018 
Yn dod i rym 
16 Ionawr  2018 
Mae Gweinidogion Cymru, sef yr awdurdod traffig ar 
gyfer Cefnffordd yr A40 Rhaglan i Lanymddyfri drwy 
arfer y pwerau a roddir iddynt gan adrannau 1(1), 2(1), 
2(2) a 4(2) o Ddeddf Rheoleiddio Traffig Ffyrdd 
1984(1) (“Deddf 1984”) ac ar ôl ymgynghori â Phrif 
Swyddog Heddlu Gwent, yn gwneud y Gorchymyn 
hwn. 
Enwi, Dehongli a Chychwyn 
1. Daw’r Gorchymyn hwn i rym ar 16 Ionawr 2018 
a’i enw yw Gorchymyn Cefnffordd yr A40 (Heol 
Aberhonddu, Y Fenni, Sir Fynwy) (Gwahardd Aros, 
Llwytho a Dadlwytho) 2018. 
 
2. Yn y Gorchymyn hwn ystyr “y gefnffordd” (“the 
trunk road”) yw Cefnffordd yr A40 Rhaglan i 
Lanymddyfri, Heol Aberhonddu, y Fenni yn Sir 
Fynwy. 
 
 
 
 
 
 
 
(1)   1984 p. 27; diwygiwyd adrannau 1(1), 2(1) a (2) gan Ddeddf 
Ffyrdd Newydd a Gwaith Stryd 1991 (p. 22), adran 168 ac 
Atodlen 8, paragraffau 17 a 18, diwygiwyd adran 1(1) gan 
baragraff 36(1) o Atodlen 22 i Ddeddf yr Amgylchedd 1995 (p. 
25). Yn rhinwedd erthygl 2 o O.S. 1999/672 ac Atodlen 1 iddo, a 
pharagraff 30 o Atodlen 11 i Ddeddf Llywodraeth Cymru 2006, 
mae’r pwerau hyn yn arferadwy bellach gan Weinidogion Cymru 
o ran Cymru. 
 
2
Gwahardd Aros ar unrhyw adeg  
3. Ac eithrio fel a ddarperir yn erthygl 5, ni chaiff 
neb beri na chaniatáu i unrhyw gerbyd aros ar ochrau’r 
darnau o’r gefnffordd a bennir yn Atodlen 1 ar unrhyw 
adeg ar unrhyw ddiwrnod. 
Gwahardd Llwytho a Dadlwytho ar unrhyw adeg 
4. Ac eithrio fel a ddarperir yn erthygl 5, ni chaiff 
neb beri na chaniatáu i unrhyw gerbyd lwytho neu 
ddadlwytho ar ochrau’r darnau o’r gefnffordd a bennir 
yn Atodlen 2 ar unrhyw adeg ar unrhyw ddiwrnod. 
Esemptiadau 
5. Ni fydd dim yn erthyglau 3 a 4 yn ei gwneud yn 
anghyfreithlon i beri neu i ganiatáu i unrhyw gerbyd 
aros ar ochrau’r darnau o’r gefnffordd a bennir yn yr 
Atodlenni cyhyd ag sy’n angenrheidiol i alluogi: 
 
(a) y cerbyd, os na ellir ei ddefnyddio’n hwylus at 
y diben hwnnw ar unrhyw ffordd arall, i gael ei 
ddefnyddio mewn cysylltiad ag unrhyw un neu ragor 
o’r gweithrediadau a ganlyn: 
 
(i) gwaith adeiladu, gwaith diwydiannol neu 
waith dymchwel; 
 
(ii) symud unrhyw rwystr i draffig; 
 
(iii) cynnal a chadw, gwella neu ailadeiladu’r 
darnau o’r gefnffordd; neu 
 
(iv) gosod, codi, addasu, neu atgyweirio yn y 
darnau hynny o’r gefnffordd, neu mewn 
tir cyfagos, unrhyw garthffos neu unrhyw 
brif bibell, unrhyw bibell neu unrhyw 
gyfarpar ar gyfer cyflenwi nwy, dŵr neu 
drydan 
neu 
unrhyw 
gyfarpar 
cyfathrebiadau electronig fel y’i diffinnir 
yn Neddf Telathrebu 1984(2); 
 
(b) y cerbyd, os na ellir ei ddefnyddio’n hwylus 
at y dibenion hynny ar unrhyw ffordd arall, i gael ei 
ddefnyddio yng ngwasanaeth awdurdod lleol neu 
awdurdod dŵr yn unol â swyddogaethau statudol; 
 
(c)  y cerbyd i gymryd petrol, olew, dŵr neu aer o 
unrhyw garej ar y darnau hynny o’r gefnffordd neu’n 
gyfagos iddynt; 
 
 
(2)    1984 (p. 12). Diwygiwyd Atodlen 2 gan baragraff 2(2) o Atodlen 3 
i Ddeddf  Cyfathrebiadau 2003 (p. 21). 
 
3
(d) y cerbyd i gael ei ddefnyddio at ddibenion y 
frigâd dân, y gwasanaeth ambiwlans neu’r heddlu; neu 
 
(e) y cerbyd i stopio pan fo’r person sydd â 
rheolaeth arno’n gwneud y canlynol: 
 
(i) pan fydd yn ofynnol yn ôl y gyfraith  
iddo stopio; 
  
(ii)  pan fydd yn gorfod stopio er mwyn 
osgoi   damwain; 
 
(iii)  pan gaiff ei rwystro rhag mynd yn ei  
flaen; neu 
 
(iv)  pan fydd yn gweithredu yn unol â    
chyfarwyddyd 
neu 
gyda 
chaniatâd 
cwnstabl 
heddlu, 
swyddog 
cymorth 
cymunedol yr heddlu neu swyddog 
gorfodi sifil. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig                                      10 Ionawr 2018 
 
 
 
Nina Ley 
Pennaeth yr Uned Fusnes, Rheoli’r Rhwydwaith 
Llywodraeth Cymru 
 
 
YR ATODLENNI 
 
ATODLEN 1 
Gwahardd aros ar unrhyw adeg 
Y darnau hynny o ochrau gogleddol a deheuol y 
gefnffordd, Heol Aberhonddu, Y Fenni, sy’n ymestyn 
o bwynt 8 metr i’r gorllewin o ganol ei chyffordd â 
Red Barn Lane hyd at bwynt 79 o fetrau i’r dwyrain o 
ganol ei chyffordd ag Union Road West. 
 
ATODLEN 2 
Gwahardd llwytho a dadlwytho ar unrhyw adeg 
Y darnau hynny o ochrau gogleddol a deheuol y 
gefnffordd, Heol Aberhonddu, Y Fenni, sy’n ymestyn 
o bwynt 27 o fetrau i’r gorllewin o ganol ei chyffordd 
ag Union Road West hyd at bwynt 8 metr i’r gorllewin 
o ganol ei chyffordd â Red Barn Lane. 
