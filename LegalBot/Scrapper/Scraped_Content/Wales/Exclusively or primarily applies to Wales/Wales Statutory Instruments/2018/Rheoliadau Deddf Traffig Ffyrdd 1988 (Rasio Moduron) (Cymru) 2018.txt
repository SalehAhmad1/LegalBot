OFFERYNNAU STATUDOL CYMRU
2018 Rhif 18 (Cy. 8)
TRAFNIDIAETH, CYMRU
Rheoliadau Deddf Traffig Ffyrdd 1988 (Rasio Moduron) (Cymru) 2018
Gwnaed
9 Ionawr 2018
Gosodwyd gerbron Cynulliad Cenedlaethol Cymru
12 Ionawr 2018
Yn dod i rym
2 Chwefror 2018
Mae Gweinidogion Cymru, drwy arfer y pwerau a roddir iddynt gan adran 12B(6) o Ddeddf Traffig Ffyrdd 1988(1), yn gwneud y Rheoliadau a ganlyn.
(1)
1988 p. 52 ; mewnosodwyd adran 12B o Ddeddf Traffig Ffyrdd 1988 gan adran 73(3) o Ddeddf Dadreoleiddio 2015 (p. 20) a gafodd ei dwyn i rym ar 10 Mawrth 2017 gan Orchymyn Deddf Dadreoleiddio 2015 (Cychwyn Rhif 7) 2017 (O.S. 2017/273) (C. 24).Enwi a chychwyn
1.—(1) Enw’r Rheoliadau hyn yw Rheoliadau Deddf Traffig Ffyrdd 1988 (Rasio Moduron) (Cymru) 2018.
(2) Daw’r Rheoliadau hyn i rym ar 02 Chwefror 2018.Cyrff llywodraethu chwaraeon moduron sydd ag awdurdod i ddyroddi trwyddedau rasio moduron
2.  Y cyrff llywodraethu chwaraeon moduron a bennir at ddiben adran 12B(6) o Ddeddf Traffig Ffyrdd 1988, o ran Cymru, yw—
(a)
The Royal Automobile Club Motor Sports Association Limited(1); a
(b)
The Auto-Cycle Union Limited(2).
(1)
Cwmni cofrestredig (Cymru a Lloegr) rhif 01344829.
(2)
Cwmni cofrestredig (Cymru a Lloegr) rhif 00134679.Ken Skates
Ysgrifennydd y Cabinet dros yr Economi a Thrafnidiaeth, un o Weinidogion Cymru
9 Ionawr 2018NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn pennu’r cyrff llywodraethu chwaraeon moduron hynny sydd ag awdurdod i ddyroddi trwyddedau o dan adran 12B o Ddeddf Traffig Ffyrdd 1988 at ddiben rasio moduron ar briffyrdd cyhoeddus yng Nghymru.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.