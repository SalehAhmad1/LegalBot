OFFERYNNAU STATUDOL CYMRU
2018 Rhif 128 (Cy. 32)
TRETH TRAFODIADAU TIR, CYMRU
Rheoliadau Treth Trafodiadau Tir (Bandiau Treth a Chyfraddau Treth) (Cymru) 2018
Gwnaed
Ionawr 2018
Yn dod i rym
1 Ebrill 2018
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir iddynt gan adran 24(1) o Ddeddf Treth Trafodiadau Tir a Gwrthweithio Osgoi Trethi Datganoledig (Cymru) 2017, a pharagraff 28(1) o Atodlen 6 iddi(1).
Yn unol ag adran 25(1) o’r Ddeddf honno, gosodwyd drafft o’r Rheoliadau hyn gerbron Cynulliad Cenedlaethol Cymru ac fe’i cymeradwywyd ganddo drwy benderfyniad.
(1)
2017 dccc 1.Enwi a chychwyn
1.—(1) Enw’r Rheoliadau hyn yw Rheoliadau Treth Trafodiadau Tir (Bandiau Treth a Chyfraddau Treth) (Cymru) 2018.
(2) Daw’r Rheoliadau hyn i rym ar 1 Ebrill 2018.Cymhwyso
2.  Mae’r Rheoliadau hyn yn cael effaith mewn perthynas ag unrhyw drafodiad trethadwy(1) y mae’r dyddiad y mae’n cael effaith ar 1 Ebrill 2018 neu ar ôl hynny.
(1)
Gweler adran 17 o Ddeddf Treth Trafodiadau Tir a Gwrthweithio Osgoi Trethi Datganoledig (Cymru) 2017 i gael y diffiniad o “trafodiad trethadwy”.Bandiau treth a chyfraddau treth canrannol
3.  Mae’r Atodlen i’r Rheoliadau hyn yn pennu’r bandiau treth a’r cyfraddau treth canrannol at ddibenion adran 24(1) o Ddeddf Treth Trafodiadau Tir a Gwrthweithio Osgoi Trethi Datganoledig (Cymru) 2017, a pharagraff 28(1) o Atodlen 6 iddi—
(a)
mae Tabl 1 yn pennu’r bandiau treth a’r cyfraddau treth canrannol ar gyfer pob band o ran trafodiadau eiddo preswyl;
(b)
mae Tabl 2 yn pennu’r bandiau treth a’r cyfraddau treth canrannol ar gyfer pob band o ran trafodiadau eiddo preswyl cyfraddau uwch;
(c)
mae Tabl 3 yn pennu’r bandiau treth a’r cyfraddau treth canrannol ar gyfer pob band o ran trafodiadau eiddo amhreswyl; a
(d)
mae Tabl 4 yn pennu’r bandiau treth a’r cyfraddau treth canrannol ar gyfer pob band o ran trafodiadau pan fo’r gydnabyddiaeth drethadwy ar ffurf rhent.Mark Drakeford
Ysgrifennydd y Cabinet dros Gyllid, un o Weinidogion Cymru
31 Ionawr 2018Rheoliad 3
YR ATODLEN
Tabl 1: Trafodiadau eiddo preswyl
Band treth Y gydnabyddiaeth berthnasol Y gyfradd dreth ganrannol
Band cyfradd sero Nid mwy na £180,000 0%
Y band treth cyntaf Mwy na £180,000 ond nid mwy na £250,000 3.5%
Yr ail fand treth Mwy na £250,000 ond nid mwy na £400,000 5%
Y trydydd band treth Mwy na £400,000 ond nid mwy na £750,000 7.5%
Y pedwerydd band treth Mwy na £750,000 ond nid mwy na £1,500,000 10%
Y pumed band treth Mwy na £1,500,000 12%
Tabl 2: Trafodiadau eiddo preswyl cyfraddau uwch
Band treth Y gydnabyddiaeth berthnasol Y gyfradd dreth ganrannol
Y band treth cyntaf Nid mwy na £180,000 3%
Yr ail fand treth Mwy na £180,000 ond nid mwy na £250,000 6.5%
Y trydydd band treth Mwy na £250,000 ond nid mwy na £400,000 8%
Y pedwerydd band treth Mwy na £400,000 ond nid mwy na £750,000 10.5%
Y pumed band treth Mwy na £750,000 ond nid mwy na £1,500,000 13%
Y chweched band treth Mwy na £1,500,000 15%
Tabl 3: Trafodiadau eiddo amhreswyl
Band treth Y gydnabyddiaeth berthnasol Y gyfradd dreth ganrannol
Band cyfradd sero Nid mwy na £150,000 0%
Y band treth cyntaf Mwy na £150,000 ond nid mwy na £250,000 1%
Yr ail fand treth Mwy na £250,000 ond nid mwy na £1,000,000 5%
Y trydydd band treth Mwy na £1,000,000 6%
Tabl 4: Cydnabyddiaeth drethadwy sydd ar ffurf rhent
Band treth Y gydnabyddiaeth berthnasol Y gyfradd dreth ganrannol
Band cyfradd sero LA Nid mwy na £150,000 0%
Y band treth cyntaf Mwy na £150,000 ond nid mwy na £2,000,000 1%
Yr ail fand treth Mwy na £2,000,000 2%NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn pennu’r bandiau treth a’r cyfraddau treth canrannol cyntaf ar gyfer treth trafodiadau tir, a gyflwynir gan Ddeddf Treth Trafodiadau Tir a Gwrthweithio Osgoi Trethi Datganoledig (Cymru) 2017 (“Deddf TTT”).
Mae’r bandiau treth a’r cyfraddau treth canrannol yn y Rheoliadau hyn yn cael effaith mewn perthynas â thrafodiadau trethadwy y mae’r dyddiad y mae’r trafodiadau hynny’n cael effaith ar 1 Ebrill 2018 neu ar ôl hynny.
Mae bandiau treth a chyfraddau treth canrannol ar wahân yn gymwys i:
Trafodiadau eiddo preswyl (Tabl 1);
Trafodiadau eiddo preswyl cyfraddau uwch (Tabl 2);
Trafodiadau eiddo amhreswyl (Tabl 3); a
Cydnabyddiaeth drethadwy sydd ar ffurf rhent (ac sydd felly ond yn berthnasol yn achos lesoedd) (Tabl 4).
Mae’r dreth i’w chyfrifo yn unol ag adrannau 27 a 28 o’r Ddeddf TTT ac eithrio pan fo’r gydnabyddiaeth drethadwy ar ffurf rhent. Yn yr achosion hynny, mae’r dreth i’w chyfrifo yn unol â Rhan 5 o Atodlen 6 i’r Ddeddf TTT.
Yn rhinwedd adran 24(8) o’r Ddeddf TTT, mae trafodiadau sy’n cynnwys cymysgedd o eiddo preswyl ac eiddo amhreswyl i’w trin fel trafodiadau eiddo amhreswyl (ac mae’r bandiau treth a’r cyfraddau treth canrannol yn Nhabl 3 yn gymwys).
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd Asesiad Effaith Rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Llywodraeth Cymru, Parc Cathays, Caerdydd CF10 3NQ.