O F F E R Y N N A U  S T A T U D O L  
C Y M R U  
2018 Rhif 675 (Cy. 130) 
TRAFFIG FFYRDD, CYMRU 
Gorchymyn Cefnffordd yr A449 
(Cyfnewidfa Coldra, Casnewydd i 
Gyfnewidfa Rhaglan, Sir Fynwy) 
(Cyfyngiadau Cyflymder Dros Dro 
a Dim Goddiweddyd) 2018 
Gwnaed 
29 Mai 2018 
Yn dod i rym 
4 Mehefin 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A449 
Casnewydd i Gaerwrangon, wedi eu bodloni y dylid 
cyfyngu ar draffig a/neu ei wahardd ar ddarnau 
penodedig o’r gefnffordd oherwydd gwaith y bwriedir 
ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A449 (Cyfnewidfa Coldra, Casnewydd i 
Gyfnewidfa Rhaglan, Sir Fynwy) (Cyfyngiadau 
Cyflymder Dros Dro a Dim Goddiweddyd) 2018 a 
daw i rym ar 4 Mehefin 2018. 
2. Yn y Gorchymyn hwn: 
ystyr “cerbyd esempt” (“exempted vehicle”) yw: 
 
(a) unrhyw gerbyd sy’n cael ei ddefnyddio gan y 
gwasanaethau brys; a 
 
(1) 1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac Atodlen 1 
iddi. Yn rhinwedd O.S. 1999/672 ac adran 162 o Ddeddf 
Llywodraeth Cymru 2006 (p. 32) a pharagraff 30 o Atodlen 11 
iddi, mae’r pwerau hyn yn arferadwy bellach gan Weinidogion 
Cymru o ran Cymru. 
 
2
(b)  unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru   
cerbydau ar gyflymderau uchel; 
 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r 
gloch ar 4 Mehefin 2018 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith; 
 
ystyr “y gefnffordd” (“the trunk road”) yw 
Cefnffordd yr A449 Casnewydd i Gaerwrangon; 
 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau a Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd yn gyflymach na 50 milltir yr awr ar y darnau o’r 
gefnffordd a bennir yn Atodlenni 1 a 3 i’r Gorchymyn 
hwn. 
4. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd yn gyflymach na 40 milltir yr awr ar y darnau o’r 
gefnffordd a bennir yn Atodlenni 1 a 3 i’r Gorchymyn 
hwn. 
5. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd yn gyflymach na 10 milltir yr awr ar y darnau o’r 
gefnffordd a bennir yn Atodlenni 2 a 3 i’r Gorchymyn 
hwn. 
6. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd, ac eithrio 
cerbyd esempt, gael ei ddefnyddio yn y fath fodd fel ei 
fod yn goddiweddyd unrhyw gerbyd arall ar y darnau 
o’r gefnffordd a bennir yn Atodlenni 2 a 3 i’r 
Gorchymyn hwn ar yr adegau hynny pan fo’r 
cyfyngiad y cyfeirir ato yn erthygl 5 mewn grym. 
 
3
Atal Dros Dro 
7. Mae unrhyw ddarpariaethau statudol sy’n cyfyngu 
ar gyflymder cerbydau ar y darn perthnasol o’r 
gefnffordd wedi eu hatal dros dro ar yr adegau hynny 
pan fo’r cyfyngiadau a bennir yn erthyglau 3, 4 a 5 yn 
weithredol. 
Cymhwyso 
8. (1) Ni fydd y cyfyngiadau a’r gwaharddiad yn 
erthyglau 3, 4, 5 a 6 yn gymwys ond ar yr adegau 
hynny ac i’r graddau hynny y bydd arwyddion traffig 
yn eu dangos. 
    (2) Nid yw unrhyw derfyn cyflymder a osodir gan 
y Gorchymyn hwn yn gymwys i gerbyd esempt. 
Cyfnod Para’r Gorchymyn hwn 
9. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
Dyddiedig                                   29 Mai 2018 
 
 
 
Richard Morgan 
Pennaeth Safonau Rheoli Asedau 
Llywodraeth Cymru 
 
YR ATODLENNI 
 
ATODLEN 1 
 
Terfynau Cyflymder o 50 mya neu 40 mya Dros 
Dro 
Y darn o’r gefnffordd sy’n ymestyn o bwynt 135 o 
fetrau i’r gogledd o drwyniad ffisegol cerbytffordd 
gylchredol Cyfnewidfa Coldra hyd at ganolbwynt 
Cyfnewidfa Rhaglan. 
 
ATODLEN 2 
 
Terfyn Cyflymder 10 mya Dros Dro a Gwahardd 
Goddiweddyd yn ystod Gwaith Confoi 
Y darn o’r gefnffordd sy’n ymestyn o ddechrau 
trwyniad ffisegol cerbytffordd gylchredol Cyfnewidfa 
Coldra hyd at ganolbwynt Cyfnewidfa Rhaglan. 
 
4
ATODLEN 3 
 
Terfyn Cyflymder 50 mya, 40 mya neu 10 mya 
Dros Dro a Gwahardd Goddiweddyd yn ystod 
Gwaith Confoi 
Y darnau cyfan o’r ffyrdd ymuno ac ymadael tua’r 
gogledd a thua’r de wrth Gyfnewidfa Brynbuga o 
bwynt 150 o fetrau i’r gorllewin o ganolbwynt eu 
cyffordd â’r B4235 hyd at eu mannau uno â 
cherbytffordd y gefnffordd/gwyro oddi arni. 
