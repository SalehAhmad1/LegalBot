OFFERYNNAU STATUDOL CYMRU
2022 Rhif 891 (Cy. 188) (C. 55)
ADDYSG, CYMRU
Gorchymyn Deddf Anghenion Dysgu Ychwanegol a’r Tribiwnlys Addysg (Cymru) 2018 (Cychwyn Rhif 8 a Darpariaethau Trosiannol a Darpariaethau Arbed) 2022
Gwnaed
16 Awst 2022
Mae Gweinidogion Cymru, drwy arfer y pwerau a roddir gan adran 100(3) a (4) o Ddeddf Anghenion Dysgu Ychwanegol a’r Tribiwnlys Addysg (Cymru) 2018(1), yn gwneud y Gorchymyn a ganlyn:
(1)
2018 dccc 2.Enwi a dehongli
1.—(1) Enw’r Gorchymyn hwn yw Gorchymyn Deddf Anghenion Dysgu Ychwanegol a’r Tribiwnlys Addysg (Cymru) 2018 (Cychwyn Rhif 8 a Darpariaethau Trosiannol a Darpariaethau Arbed) 2022.
(2) Yn y Gorchymyn hwn—
mae i “awdurdod lleol” yr un ystyr â “local authority” yn adran 99 o’r Ddeddf;
ystyr “blwyddyn 6” (“year 6”) yw grŵp blwyddyn y bydd mwyafrif y plant, yn ystod y flwyddyn ysgol, yn cyrraedd 11 oed;
ystyr “blwyddyn 10” (“year 10”) yw grŵp blwyddyn y bydd mwyafrif y plant, yn ystod y flwyddyn ysgol, yn cyrraedd 15 oed;
ystyr “blwyddyn 11” (“year 11”) yw grŵp blwyddyn y bydd mwyafrif y plant, yn ystod y flwyddyn ysgol, yn cyrraedd 16 oed;
mae i “blwyddyn ysgol” yr un ystyr â “school year” yn adran 579(1) o Ddeddf 1996;
ystyr “cod” (“code”) yw cod ar anghenion dysgu ychwanegol a ddyroddir o dan adran 4 o’r Ddeddf;
ystyr “cynllun datblygu unigol” (“individual development plan”) yw cynllun a lunnir ac a gynhelir o dan Bennod 2 o Ran 2 o’r Ddeddf;
ystyr “Deddf 1996” (“the 1996 Act”) yw Deddf Addysg 1996(2);
mae i “disgybl cofrestredig” yr un ystyr â “registered pupil” yn adran 434(3) o Ddeddf 1996;
ystyr “dosbarth derbyn” (“reception class”) yw grŵp blwyddyn y bydd mwyafrif y plant, yn ystod y flwyddyn ysgol, yn cyrraedd 5 oed;
ystyr “y Ddeddf” (“the Act”) yw Deddf Anghenion Dysgu Ychwanegol a’r Tribiwnlys Addysg (Cymru) 2018;
ystyr “grŵp blwyddyn” (“year group”) yw grŵp o blant mewn ysgol y bydd y mwyafrif ohonynt, mewn blwyddyn ysgol benodol, yn cyrraedd yr un oedran;
mae i “oedran ysgol gorfodol” yr un ystyr â “compulsory school age” yn adran 8(4) o Ddeddf 1996;
ystyr “plentyn” (“child”) yw person nad yw’n hŷn na’r oedran ysgol gorfodol;
mae i “plentyn sy’n derbyn gofal” (“looked after child”) yr un ystyr ag yn adran 15 o’r Ddeddf;
ystyr “Rheolau’r Tribiwnlys” (“Tribunal Rules”) yw Rheoliadau Tribiwnlys Anghenion Addysgol Arbennig Cymru 2012(5);
mae i “rhiant” yr un ystyr â “parent” yn adran 576(6) o Ddeddf 1996;
ystyr “Tribiwnlys” (“Tribunal”) yw Tribiwnlys Addysg Cymru(7);
mae i “yn ardal” (“in the area”) yr un ystyr ag ““in the area” of a local authority in Wales” yn adran 579(3B)(8) o Ddeddf 1996;
mae i “ysgol a gynhelir” (“maintained school”) yr un ystyr ag yn adran 99 o’r Ddeddf.
(3) Mae cyfeiriadau yn y Gorchymyn hwn at “yr hen gyfraith” yn gyfeiriadau at Bennod 1 o Ran 4 o Ddeddf 1996.
(4) Mae cyfeiriadau yn y Gorchymyn hwn at “y gyfraith newydd” yn gyfeiriadau at—
(a)
y Ddeddf,
(b)
rheoliad neu’r cod a wneir o dan y Ddeddf honno, ac
(c)
unrhyw ddarpariaeth arall o ddeddf, neu a wneir o dan ddeddf, sy’n cael effaith at ddibenion y canlynol neu mewn perthynas â’r canlynol—
(i)
darpariaeth o’r Ddeddf neu reoliadau neu god o’r fath, neu
(ii)
person y mae’r Ddeddf neu reoliadau neu god o’r fath yn gymwys iddo.
(5) At ddibenion y Gorchymyn hwn dyfernir yn derfynol ar apêl os caiff ei thynnu’n ôl, neu—
(a)
os caiff penderfyniad ei wneud gan dribiwnlys neu lys ar yr apêl, a
(b)
os caniateir gwneud cais i adolygu’r penderfyniad neu os caniateir ei apelio ymhellach, a daw’r cyfnod (neu bob un o’r cyfnodau) ar gyfer gwneud hynny i ben heb fod cais am adolygiad wedi ei wneud neu apêl bellach wedi ei wneud.
(6) At ddibenion y Gorchymyn hwn, mae awdurdod lleol yn gyfrifol am blentyn os yw yn ardal yr awdurdod.
(7) At ddibenion y Gorchymyn hwn, o ran plentyn—
(a)
pan fo’n blentyn sy’n derbyn gofal, yr awdurdod lleol priodol yw’r awdurdod lleol sy’n gofalu am y plentyn;
(b)
pan na fo’n blentyn sy’n derbyn gofal, yr awdurdod lleol priodol yw’r awdurdod lleol sy’n gyfrifol am y plentyn.
(8) At ddibenion y Gorchymyn hwn, mae apêl yn mynd rhagddi pan—
(a)
na fo’r cyfnod y gallai apêl o dan adran 326(1), 328(3)(b) neu 329A(8) o Ddeddf 1996, neu baragraff 11 o Atodlen 27 i Ddeddf 1996 gael ei gwneud ynddo o dan Ran B o Reolau’r Tribiwnlys wedi dod i ben;
(b)
bo’r plentyn neu riant y plentyn wedi gwneud apêl o dan adran 326(1), 328(3)(b) neu 329A(8) o Ddeddf 1996, neu baragraff 11 o Atodlen 27 i Ddeddf 1996 ac na ddyfarnwyd yn derfynol ar yr apêl honno.
Gwybodaeth Cychwyn
I1
Ergl. 1 mewn grym ar y dyddiad gwneud
(1)
Mewnosodwyd diffiniad o “school year” gan Ddeddf Addysg 1997 (p. 44), adran 57, paragraff 43 o Atodlen 7.
(2)
1996 p. 56.
(3)
Diwygiwyd gan Ddeddf Safonau a Fframwaith Ysgolion 1998 (p. 31), adran 140 a pharagraff 111 o Atodlen 30 a chan Orchymyn Awdurdodau Addysg Lleol ac Awdurdodau Gwasanaethau Plant (Integreiddio Swyddogaethau) 2010 (O.S. 2010/1158), erthygl 3.
(4)
Diwygiwyd adran 8 gan adran 52 o Ddeddf Addysg 1997 (p. 44).
(5)
O.S. 2012/322 (Cy. 53).
(6)
Diwygiwyd gan Ddeddf Safonau a Fframwaith Ysgolion 1998 (p. 31), adran 140 a pharagraff 180 o Atodlen 30 ac Atodlen 31.
(7)
Arferai Tribiwnlys Addysg Cymru gael ei alw’n Dribiwnlys Anghenion Addysgol Arbennig Cymru. Gweler adran 91 o Ddeddf Anghenion Dysgu Ychwanegol a’r Tribiwnlys Addysg (Cymru) 2018.
(8)
Mewnosodwyd gan Ddeddf Plant a Theuluoedd 2014 (p. 6), adran 82 a pharagraffau 1 a 59 o Atodlen 3 a diwygiwyd gan adran 95 o’r Ddeddf.Ystyr plentyn sydd â datganiad
2.  At ddibenion y Gorchymyn hwn, mae gan blentyn (“P”) “datganiad” os yw P yn blentyn y mae awdurdod lleol yn cynnal datganiad anghenion addysgol arbennig mewn perthynas ag ef o dan adran 324 neu 331 o Ddeddf 1996.
Gwybodaeth Cychwyn
I1
Ergl. 2 mewn grym ar y dyddiad gwneudY darpariaethau sy’n dod i rym ar 1 Medi 2022
3.  Daw’r darpariaethau a ganlyn o’r Ddeddf i rym ar 1 Medi 2022 mewn perthynas â phlentyn sydd â datganiad ar 1 Medi 2022—
(a)
adrannau 2 i 4;
(b)
adrannau 6 i 14;
(c)
adrannau 17 i 36;
(d)
adran 38;
(e)
adrannau 40 i 44;
(f)
adrannau 47 i 49;
(g)
adran 50(1) at ddibenion y darpariaethau ym mharagraff (h);
(h)
adran 50(4) a (5);
(i)
adrannau 51 i 53;
(j)
adran 55;
(k)
adran 59;
(l)
adrannau 63 i 66;
(m)
adrannau 68 a 69;
(n)
adran 96 at ddibenion y darpariaethau ym mharagraff (o);
(o)
yn yr Atodlen—
(i)
paragraff 1;
(ii)
paragraff 4(1) at ddibenion y darpariaethau yn is-baragraffau (iii) i (xi);
(iii)
paragraff 4(2) i 4(6);
(iv)
paragraff 4(7) i’r graddau nad yw’r paragraff wedi ei ddiddymu mewn perthynas â’r plentyn(1);
(v)
paragraff 4(8) a 4(9);
(vi)
paragraff 4(10);
(vii)
paragraff 4(13) i 4(18);
(viii)
paragraff 4(19)(b);
(ix)
paragraff 4(20) a 4(21);
(x)
paragraff 4(23) i 4(29);
(xi)
paragraff 4(32)(a)(i) a (ii) a pharagraff 4(32)(b);
(xii)
paragraff 7;
(xiii)
paragraff 8;
(xiv)
paragraff 11(a);
(xv)
paragraff 12(a);
(xvi)
paragraff 14(1) at ddibenion y darpariaethau yn is-baragraff (xvii);
(xvii)
paragraff 14(2) a (3);
(xviii)
paragraff 19(1) at ddiben y ddarpariaeth yn is-baragraff (xix);
(xix)
paragraff 19(5)(e)(ii);
(xx)
paragraff 21(1) at ddibenion y darpariaethau yn is-baragraff (xxi);
(xxi)
paragraff 21(2)(a)(i) a (2)(b)(ii);
(xxii)
paragraff 22;
(xxiii)
paragraff 23(1) at ddiben y ddarpariaeth yn is-baragraff (xxiv);
(xxiv)
paragraff 23(4);
(xxv)
paragraff 24(1) at ddibenion y darpariaethau yn is-baragraff (xxvi);
(xxvi)
paragraff 24(3) a (6)(a).
Gwybodaeth Cychwyn
I1
Ergl. 3 mewn grym ar y dyddiad gwneud
(1)
Mae paragraff 4(7) (“y ddarpariaeth”) wedi ei ddiddymu gan baragraff 75 o Atodlen 2 i Ddeddf Cwricwlwm ac Asesu (Cymru) 2021 (dsc 4) (“Deddf 2021”). Fodd bynnag, mae’r ddarpariaeth wedi ei harbed gan Reoliadau Deddf Cwricwlwm ac Asesu (Cymru) 2021 (Darpariaeth Drosiannol a Darpariaeth Arbed) 2022 (O.S. 2022/111 (Cy. 39)) mewn perthynas â phlentyn neu ddisgybl y darperir addysg iddo o dan yr hen gwricwlwm (h.y. nad yw Deddf 2021 wedi cychwyn mewn perthynas ag ef). Effaith y ddarpariaeth arbed honno yw bod paragraff 4(7) o’r Atodlen i’r Ddeddf yn parhau mewn grym hyd nes y darperir addysg o dan Ddeddf 2021 i’r plentyn neu’r disgybl.Darpariaeth arbed
4.  Yn ddarostyngedig i erthyglau 9 i 12 a 15 i 22, er bod Pennod 1 o Ran 4 o Ddeddf 1996(1) wedi ei datgymhwyso gan adran 96 o’r Ddeddf a pharagraff 4(9) o’r Atodlen iddi mewn perthynas â phlentyn sydd â datganiad—
(a)
mae’r hen gyfraith yn parhau i gael effaith mewn perthynas â’r plentyn hwnnw, a
(b)
nid yw’r gyfraith newydd yn cael effaith mewn perthynas â’r plentyn hwnnw.
Gwybodaeth Cychwyn
I1
Ergl. 4 mewn grym ar y dyddiad gwneud
(1)
Gweler erthygl 3 o’r Gorchymyn hwn a gychwynnodd y darpariaethau hynny.Hysbysiad CDU
5.  Hysbysiad a roddir i blentyn a rhiant plentyn yw hysbysiad CDU sy’n cadarnhau—
(a)
bod gan y plentyn anghenion dysgu ychwanegol at ddibenion Pennod 2 o Ran 2 o’r Ddeddf, a
(b)
y bydd cynllun datblygu unigol yn cael ei lunio ar gyfer y plentyn.
Gwybodaeth Cychwyn
I1
Ergl. 5 mewn grym ar y dyddiad gwneudHysbysiad Dim CDU
6.  Hysbysiad a roddir i blentyn a rhiant plentyn yw hysbysiad Dim CDU sy’n cadarnhau bod yr awdurdod lleol priodol wedi penderfynu nad oes gan y plentyn anghenion dysgu ychwanegol at ddibenion Pennod 2 o Ran 2 o’r Ddeddf.
Gwybodaeth Cychwyn
I1
Ergl. 6 mewn grym ar y dyddiad gwneudEffaith hysbysiad CDU
7.  Effaith yr hysbysiad CDU yw—
(a)
y bernir bod yr awdurdod lleol priodol wedi penderfynu ar ddyddiad yr hysbysiad bod gan y plentyn anghenion dysgu ychwanegol o dan Bennod 2 o Ran 2 o’r Ddeddf,
(b)
bod y gyfraith newydd yn gymwys mewn perthynas â’r plentyn ar y dyddiad hwnnw, ac
(c)
bod yr hen gyfraith yn peidio â bod yn gymwys mewn perthynas â’r plentyn ar y dyddiad hwnnw.
Gwybodaeth Cychwyn
I1
Ergl. 7 mewn grym ar y dyddiad gwneudEffaith hysbysiad Dim CDU
8.  Effaith yr hysbysiad Dim CDU yw—
(a)
y bernir bod yr awdurdod lleol priodol wedi penderfynu ar ddyddiad yr hysbysiad nad oes gan y plentyn anghenion dysgu ychwanegol o dan Bennod 2 o Ran 2 o’r Ddeddf,
(b)
bod y gyfraith newydd yn gymwys mewn perthynas â’r plentyn ar y dyddiad hwnnw, ac
(c)
bod yr hen gyfraith yn peidio â bod yn gymwys mewn perthynas â’r plentyn ar y dyddiad hwnnw.
Gwybodaeth Cychwyn
I1
Ergl. 8 mewn grym ar y dyddiad gwneud