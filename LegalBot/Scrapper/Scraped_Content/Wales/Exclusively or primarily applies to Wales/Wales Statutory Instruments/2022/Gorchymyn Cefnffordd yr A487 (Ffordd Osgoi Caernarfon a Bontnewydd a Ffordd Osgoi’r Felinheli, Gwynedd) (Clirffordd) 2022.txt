O F F E R Y N N A U  S T A T U D O L  
C Y M R U  
2022 Rhif 153 (Cy. 51) 
TRAFFIG FFYRDD, CYMRU  
Gorchymyn Cefnffordd yr A487 
(Ffordd Osgoi Caernarfon a 
Bontnewydd a Ffordd Osgoi’r 
Felinheli, Gwynedd) (Clirffordd) 
2022 
Gwnaed 
15 Chwefror 2022 
Yn dod i rym 
  18 Chwefror 2022 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A487, drwy 
arfer y pwerau a roddir iddynt gan adrannau 1(1), 2(1) 
a (2), a 124(1)(d) o Ddeddf Rheoleiddio Traffig Ffyrdd 
1984(1), a pharagraff 27(1) o Atodlen 9 iddi, yn 
gwneud y Gorchymyn hwn. 
Mae Gweinidogion Cymru wedi ymgynghori â Phrif 
Swyddog Heddlu Gogledd Cymru ac wedi rhoi 
hysbysiad cyhoeddus o’u bwriad i wneud y 
Gorchymyn hwn yn unol â rheoliadau 5(1) a 6(1) o 
Reoliadau Gorchmynion Traffig yr Ysgrifennydd 
Gwladol (Gweithdrefn) (Cymru a Lloegr) 1990(2).  
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A487 (Ffordd Osgoi Caernarfon a 
Bontnewydd a Ffordd Osgoi’r Felinheli, Gwynedd) 
(Clirffordd) 2022 a daw i rym ar 18 Chwefror 2022. 
                                                                               
(1) 
1984 p. 27; diwygiwyd adrannau 1(1), 2(1) a (2) gan adran 
168 o Ddeddf Ffyrdd Newydd a Gwaith Stryd 1991 (p. 22), a 
pharagraffau 17 a 18 o Atodlen 8 iddi. Diwygiwyd adran 
1(1) gan baragraff 36(1) o Atodlen 22 i Ddeddf yr 
Amgylchedd 1995 (p. 25). Yn rhinwedd O.S. 1999/672, ac 
adran 162 o Ddeddf Llywodraeth Cymru 2006 (p. 32), a 
pharagraff 30 o Atodlen 11 iddi, mae’r swyddogaethau hyn 
bellach yn arferadwy gan Weinidogion Cymru o ran Cymru. 
(2)  
O.S. 1990/1656, fel y’i diwygiwyd gan O.S. 2020/802 (Cy. 
175). Yn rhinwedd O.S. 1999/672 ac adran 162 o Ddeddf 
Llywodraeth Cymru 2006 (p. 32) a pharagraff 30 o Atodlen 
11 iddi, mae’r swyddogaethau hyn bellach yn arferadwy gan 
Weinidogion Cymru o ran Cymru. 
 
2
Dehongli 
2. Yn y Gorchymyn hwn: 
ystyr “y gefnffordd” (“the trunk road”) yw 
cefnffordd yr A487 Abergwaun i Fangor.  
Gwaharddiad 
3. Ac eithrio fel a ddarperir yn erthygl 4, ni chaiff 
neb beri na chaniatáu i unrhyw gerbyd stopio ar y 
darnau o’r gefnffordd a bennir yn yr Atodlen i’r 
Gorchymyn hwn. 
Esemptiadau 
4. Nid oes dim yn erthygl 3 yn gwahardd cerbyd 
rhag stopio ar y darnau o’r gefnffordd a bennir yn yr 
Atodlen 
i’r Gorchymyn 
hwn 
cyhyd 
ag 
sy’n 
angenrheidiol i alluogi:  
(a) y cerbyd i gael ei ddefnyddio mewn cysylltiad 
ag unrhyw un neu ragor o’r gweithrediadau a 
ganlyn: 
(i) gwaith adeiladu, gwaith diwydiannol neu 
waith dymchwel; 
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
darnau hynny o’r gefnffordd; 
(iv) gosod, codi, addasu neu atgyweirio, yn y 
darnau hynny o’r gefnffordd, neu mewn 
tir cyfagos, unrhyw garthffos neu unrhyw 
brif bibell, unrhyw bibell neu unrhyw 
gyfarpar ar gyfer cyflenwi nwy, dŵr neu 
drydan neu unrhyw gyfarpar cyfathrebu 
electronig fel y’i diffinnir ym mharagraff 
5 o Atodlen 3A i Ddeddf Cyfathrebiadau 
2003(1); 
(b) y 
cerbyd 
i 
gael 
ei 
ddefnyddio 
yng 
ngwasanaeth awdurdod lleol neu awdurdod 
dŵr yn unol â swyddogaethau statudol; 
(c) y cerbyd i gael ei ddefnyddio at ddibenion y 
frigâd dân, y gwasanaeth ambiwlans neu’r 
heddlu; a, 
(d) y cerbyd i stopio pan fo’r person sydd â 
rheolaeth arno’n gwneud y canlynol: 
(i) pan fydd yn ofynnol yn ôl y gyfraith iddo 
stopio: 
(ii) pan fydd yn gorfod stopio er mwyn osgoi 
damwain; 
(iii) pan gaiff ei rwystro rhag mynd yn ei 
flaen; neu 
(iv) pan 
fydd 
yn 
gweithredu 
yn 
ôl 
cyfarwyddyd neu â chaniatâd cwnstabl 
                                                                               
(1) 
2003 p. 21. Mewnosodwyd Atodlen 3A gan baragraff 1 o 
Atodlen 1 i Ddeddf yr Economi Ddigidol 2017 (p. 30). 
 
3
heddlu, swyddog cymorth cymunedol yr 
heddlu neu swyddog gorfodi sifil. 
Dirymu  
5. Mae Gorchymyn Cefnffordd yr A487 (Ffordd 
Osgoi’r Felinheli, Gwynedd) (Clirffordd) 1994(1) 
drwy hyn wedi ei ddirymu.  
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
15 Chwefror 2022 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
YR ATODLEN  
 
Y darn o gerbytffyrdd tua’r gogledd a thua’r de y 
gefnffordd sy’n ymestyn o bwynt 41.2 o fetrau i’r 
gogledd o ganolbwynt Cylchfan y Goat hyd at bwynt 
56 o fetrau i’r de-orllewin o ganolbwynt Cylchfan 
Meifod. 
 
Y darn o gerbytffyrdd tua’r gogledd a thua’r de y 
gefnffordd sy’n ymestyn o bwynt 55 o fetrau i’r 
gogledd-ddwyrain o ganolbwynt Cylchfan Meifod hyd 
at bwynt 53.7 o fetrau i’r de o ganolbwynt Cylchfan 
Cibyn. 
 
Y darn o gerbytffyrdd tua’r gogledd a thua'r de y 
gefnffordd sy'n ymestyn o bwynt 53 metr i'r de o 
ganolbwynt Cylchfan Plas Menai hyd at bwynt 55 
metr i gyfeiriad y gogledd o ganolbwynt Cylchfan 
Cibyn. 
 
Y darn o gerbytffyrdd tua’r gogledd a thua’r de y 
gefnffordd sy’n ymestyn o ochr ogledd-ddwyreiniol 
Cylchfan Plas Menai ar ffordd osgoi’r Felinheli yr 
A487 hyd at, ond gan eithrio Cylchfan y Faenol.   
 
                                                                               
(1)  
O.S. 1994/795.  
