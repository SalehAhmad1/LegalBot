OFFERYNNAU STATUDOL CYMRU
2022 Rhif 774 (Cy. 169) (C. 47)
ADEILADU AC ADEILADAU, CYMRU
Rheoliadau Deddf Diogelwch Adeiladau 2022 (Cychwyn Rhif 1) (Cymru) 2022
Gwnaed
am 3.40 p.m. ar 5 Gorffennaf 2022
Mae Gweinidogion Cymru yn gwneud y Rheoliadau hyn drwy arfer y pwerau a roddir iddynt gan adran 170(4)(b)(vi) o Ddeddf Diogelwch Adeiladau 2022(1).
(1)
2022 p. 30.Enwi
1.  Enw’r Rheoliadau hyn yw Rheoliadau Deddf Diogelwch Adeiladau 2022 (Cychwyn Rhif 1) (Cymru) 2022.Darpariaeth sy’n dod i rym ar 28 Gorffennaf 2022
2.  Daw adran 48 (yswiriant: dileu gofynion) o Ddeddf Diogelwch Adeiladau 2022 i rym ar 28 Gorffennaf 2022.Julie James
Y Gweinidog Newid Hinsawdd, un o Weinidogion Cymru
Am 3.40 p.m. ar 5 Gorffennaf 2022NODYN ESBONIADOL
(Nid yw’r nodyn hwn yn rhan o’r Rheoliadau)
Y Rheoliadau hyn yw’r rheoliadau cychwyn cyntaf a wneir gan Weinidogion Cymru o dan Ddeddf Diogelwch Adeiladau 2022 (“y Ddeddf”). Maent yn dwyn i rym adran 48 o’r Ddeddf o ran Cymru.
Mae adran 48 o’r Ddeddf yn gwneud diwygiadau i adrannau 47 (rhoi a derbyn hysbysiad cychwynnol), 51A(2) (amrywio gwaith y mae’r hysbysiad cychwynnol yn ymwneud ag ef) a 56 (cofnodi a darparu gwybodaeth) o Ddeddf Adeiladu 1984. Effaith y diwygiadau hyn yw dileu gofynion yswiriant ar gyfer arolygwyr cymeradwy.NODIADAU AM Y RHEOLIADAU CYCHWYN CYNHARACH
Mae’r darpariaethau a ganlyn o’r Ddeddf wedi eu dwyn i rym drwy Reoliadau Cychwyn a wnaed cyn dyddiad y Rheoliadau hyn.
Y Ddarpariaeth Y Dyddiad Cychwyn Rhif O.S.
Adran 132 (at ddibenion gwneud rheoliadau) 28 Mai 2022 2022/561
Adran 2(2) ac Atodlen 1 28 Mehefin 2022 2022/561
Adran 3 (yn gymwys yn Lloegr yn unig) 28 Mehefin 2022 2022/561
Adrannau 17 a 18 (yn gymwys yn Lloegr yn unig) 28 Mehefin 2022 2022/561
Adran 31 (i’r graddau y mae’n ymwneud ag adrannau 120D i 120H o Ddeddf Adeiladu 1984, adeiladau risg uwch: Lloegr) 28 Mehefin 2022 2022/561
Adran 41 (o ran Lloegr yn unig) 28 Mehefin 2022 2022/561
Adran 55 (yn rhannol ac o ran Lloegr yn unig) 28 Mehefin 2022 2022/561
Adran 57 (o ran Lloegr yn unig) 28 Mehefin 2022 2022/561
Adrannau 130 a 131 28 Mehefin 2022 2022/561
Adran 132 (at yr holl ddibenion sy’n weddill) 28 Mehefin 2022 2022/561
Adran 48 (o ran Lloegr yn unig) 28 Gorffennaf 2022 2022/561
Adran 160 (yn gymwys yn Lloegr yn unig) 1 Hydref 2022 2022/561