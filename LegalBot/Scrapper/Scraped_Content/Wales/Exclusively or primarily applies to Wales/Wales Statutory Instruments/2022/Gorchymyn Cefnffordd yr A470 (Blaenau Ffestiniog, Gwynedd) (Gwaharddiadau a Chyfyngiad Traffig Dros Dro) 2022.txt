O F F E R Y N N A U  S T A T U D O L  
C Y M R U  
2022 Rhif 998 (Cy. 214) 
TRAFFIG FFYRDD, CYMRU 
Gorchymyn Cefnffordd yr A470 
(Blaenau Ffestiniog, Gwynedd) 
(Gwaharddiadau a Chyfyngiad 
Traffig Dros Dro) 2022 
Gwnaed  
26 Medi 2022 
Yn dod i rym 
1 Hydref 2022 
Mae Gweinidogion Cymru, sef yr awdurdod traffig ar 
gyfer cefnffordd yr A470, wedi eu bodloni y dylid 
gwahardd traffig a/neu gyfyngu arno ar ddarnau 
penodedig o’r gefnffordd oherwydd bod digwyddiad 
ffilmio yn cael ei gynnal ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 16A o Ddeddf Rheoleiddio 
Traffig Ffyrdd 1984(1), yn gwneud y Gorchymyn hwn. 
Enwi a chychwyn 
1. Enw’r 
Gorchymyn 
hwn 
yw 
Gorchymyn 
Cefnffordd yr A470 (Blaenau Ffestiniog, Gwynedd) 
(Gwaharddiadau a Chyfyngiad Traffig Dros Dro) 2022 
a daw’r Gorchymyn hwn i rym ar 1 Hydref 2022. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw: 
 
 
                                                                               
(1) 
1984 p. 27. Mewnosodwyd adran 16A gan adran 1(1) o 
Ddeddf 
Rheoleiddio 
Traffig 
Ffyrdd 
(Digwyddiadau 
Arbennig) 1994. Yn rhinwedd O.S. 1999/672 ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1); 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
(c) unrhyw gerbyd sy’n cael ei ddefnyddio mewn 
cysylltiad â gwaith ar y ffordd neu oleuadau 
neu arwyddion traffig neu waith brys i 
unrhyw garthffos neu i unrhyw brif bibell neu 
gyfarpar ar gyfer cyflenwi nwy, dŵr neu 
drydan, neu gyfarpar telathrebu yn y darn o’r 
ffordd o dan sylw, neu mewn unrhyw dir 
cyfagos; a 
(d) unrhyw gerbyd sy’n cael ei ddefnyddio gan 
un o swyddogion awdurdodedig y digwyddiad 
i gefnogi’r digwyddiad perthnasol ac am 
resymau diogelwch; 
ystyr “cyfnod y digwyddiad” (“event period”) 
yw’r cyfnod hwnnw sy’n dechrau am 18:00 o’r 
gloch ar 1 Hydref 2022 ac sy’n dod i ben pan gaiff 
yr arwyddion traffig dros dro eu symud ymaith; 
ystyr “y gefnffordd” (“the trunk road”) yw 
cefnffordd yr A470 Maentwrog i fan i’r dwyrain o 
Gonwy; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a chyfyngiad 
3. Ni chaiff neb, yn ystod cyfnod y digwyddiad, yrru 
unrhyw gerbyd, ac eithrio cerbyd esempt, ar y darn o’r 
gefnffordd a bennir yn Atodlen 1 i’r Gorchymyn hwn. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29 o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
4. Ni chaiff neb, yn ystod cyfnod y digwyddiad, 
reidio unrhyw feic pedal ar y darn o’r gefnffordd a 
bennir yn Atodlen 1 i’r Gorchymyn hwn. 
5. Ni chaiff neb, yn ystod cyfnod y digwyddiad, yrru 
unrhyw gerbyd modur yn gyflymach na 30 milltir yr 
awr ar y darn o’r gefnffordd a bennir yn Atodlen 2 i’r 
Gorchymyn hwn. 
6. Ni chaiff neb, yn ystod cyfnod y digwyddiad, 
ddefnyddio cerbyd na chaniatáu i gerbyd, ac eithrio 
cerbyd esempt, gael ei ddefnyddio yn y fath fodd fel ei 
fod yn goddiweddyd unrhyw gerbyd arall ar y darn o’r 
gefnffordd a bennir yn Atodlen 2 i’r Gorchymyn hwn. 
Cymhwyso 
7.—(1) Nid yw’r gwaharddiadau a’r cyfyngiad yn 
erthyglau 3, 4, 5 a 6 yn gymwys ond ar yr adegau 
hynny ac i’r graddau hynny y mae arwyddion traffig 
yn eu dangos. 
(2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt a bennir 
yn erthygl 2(a) a (b). 
Cyfnod para’r Gorchymyn hwn 
8. Bydd y Gorchymyn hwn yn para am 2 ddiwrnod 
ar y mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                              26 Medi 2022 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Gwahardd cerbydau a beicwyr dros dro 
 
Y darn o’r gefnffordd ym Mlaenau Ffestiniog, 
Gwynedd sy’n ymestyn o’i chyffordd â Sgwâr y Parc 
hyd at ei chyffordd ag ochr dde-ddwyreiniol cylchfan 
yr A470/A496. 
 
 
 
 
 
 
 
4
ATODLEN 2 
Terfyn cyflymder 30 mya dros dro a dim 
goddiweddyd 
 
Y darn o’r gefnffordd ym Mlaenau Ffestiniog, 
Gwynedd 
sy’n 
ymestyn 
o’r 
arwyddion 
terfyn 
cyflymder 40 mya parhaol sydd 370 o fetrau i’r 
gogledd o’i chyffordd â Ffordd Glanpwll hyd at bwynt 
2.19 cilometr i’r gogledd o’r arwyddion terfyn 
cyflymder parhaol hynny. 
