OFFERYNNAU STATUDOL CYMRU
2022 Rhif 594 (Cy. 137)
AMAETHYDDIAETH, CYMRU
BWYD, CYMRU
Rheoliadau Bwyd a Bwyd Anifeiliaid (Cyfyngiadau Fukushima) (Dirymu) (Cymru) 2022
Gwnaed
27 Mai 2022
Gosodwyd gerbron Senedd Cymru
30 Mai 2022
Yn dod i rym
29 Mehefin 2022
Mae Gweinidogion Cymru yn gwneud y Rheoliadau hyn drwy arfer y pwerau a roddir gan Erthyglau 53(1)(b) a 57a(6) o Reoliad (EC) Rhif 178/2002 Senedd Ewrop a’r Cyngor, sy’n gosod egwyddorion a gofynion cyffredinol cyfraith bwyd, yn sefydlu Awdurdod Diogelwch Bwyd Ewrop ac yn gosod gweithdrefnau o ran materion diogelwch bwyd(1).
Fel sy’n ofynnol gan Erthygl 9 o Reoliad (EC) Rhif 178/2002, ymgynghorwyd yn agored ac yn dryloyw â’r cyhoedd wrth lunio a gwerthuso’r Rheoliadau hyn.
(1)
EUR 2002/178; yr offerynnau diwygio perthnasol yw O.S 2019/641 a 2020/1504. Diffinnir y term “appropriate authority” yn Erthygl 3(19) o Reoliad (EC) Rhif 178/2002.Enwi, rhychwant, cymhwyso a chychwyn
1.—(1) Enw’r Rheoliadau hyn yw Rheoliadau Bwyd a Bwyd Anifeiliaid (Cyfyngiadau Fukushima) (Dirymu) (Cymru) 2022.
(2) Mae’r Rheoliadau hyn—
(a)
yn rhychwantu Cymru a Lloegr;
(b)
yn gymwys o ran Cymru;
(c)
yn dod i rym ar 29 Mehefin 2022.Dirymu deddfwriaeth uniongyrchol yr UE a ddargedwir
2.  Mae’r offerynnau a ganlyn wedi eu dirymu—
(a)
Rheoliad Gweithredu’r Comisiwn (EU) 2016/6 dyddiedig 5 Ionawr 2016 sy’n gosod amodau arbennig sy’n llywodraethu mewnforio bwyd anifeiliaid a bwyd sy’n tarddu o Japan neu’n cael eu traddodi o Japan yn dilyn y ddamwain yng ngorsaf ynni niwclear Fukushima ac sy’n diddymu Rheoliad Gweithredu (EU) Rhif 322/2014(1);
(b)
Rheoliad Gweithredu’r Comisiwn (EU) 2017/2058 dyddiedig 10 Tachwedd 2017 sy’n diwygio Rheoliad Gweithredu (EU) 2016/6 sy’n gosod amodau arbennig sy’n llywodraethu mewnforio bwyd anifeiliaid a bwyd sy’n tarddu o Japan neu’n cael eu traddodi o Japan yn dilyn y ddamwain yng ngorsaf ynni niwclear Fukushima(2);
(c)
Rheoliad Gweithredu’r Comisiwn (EU) 2019/1787 dyddiedig 24 Hydref 2019 sy’n diwygio Rheoliad Gweithredu (EU) 2016/6 sy’n gosod amodau arbennig sy’n llywodraethu mewnforio bwyd anifeiliaid a bwyd sy’n tarddu o Japan neu’n cael eu traddodi o Japan yn dilyn y ddamwain yng ngorsaf ynni niwclear Fukushima(3).
(1)
EUR 2016/6, a ddiwygiwyd gan O.S. 2020/1504.
(2)
EUR 2017/2058.
(3)
EUR 2019/1787.Dirymu Datganiad OFFC/2019/W/04
3.  Mae Datganiad OFFC/2019/W/04(1), i’r graddau y mae’n parhau i gael effaith yn rhinwedd rheoliad 16 o Reoliadau Hylendid a Diogelwch Bwyd a Bwyd Anifeiliaid (Diwygiadau Amrywiol a Darpariaeth Arbed) (Cymru) (Ymadael â’r UE) 2020(2), wedi ei ddirymu.
(1)
Dyroddwyd Datganiad OFFC/2019/W/04 gan yr Asiantaeth Safonau Bwyd o dan reoliad 35 o Reoliadau Rheolaethau Swyddogol ar Fwyd Anifeiliaid a Bwyd (Cymru) 2009 (O.S. 2009/3376 (Cy. 298)). Dirymwyd rheoliad 35 gan reoliad 10(11) o Reoliadau Hylendid a Diogelwch Bwyd a Bwyd Anifeiliaid (Diwygiadau Amrywiol a Darpariaeth Arbed) (Cymru) (Ymadael â’r UE) 2020 (O.S 2020/1581 (Cy. 331)). O dan reoliad 16 o’r Rheoliadau hynny, mae’r Datganiad yn parhau i gael effaith fel pe bai wedi ei wneud gan Weinidogion Cymru mewn offeryn statudol o dan Erthygl 53 o Reoliad (EC) Rhif 178/2002.
(2)
O.S. 2020/1581 (Cy. 331).Lynne Neagle
Y Dirprwy Weinidog Iechyd Meddwl a Llesiant, o dan awdurdod y Gweinidog Iechyd a Gwasanaethau Cymdeithasol, un o Weinidogion Cymru
27 Mai 2022NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn dirymu, o ran Cymru, Reoliad (EU) 2016/6 a ddargedwir sy’n gosod amodau arbennig sy’n llywodraethu mewnforio bwyd anifeiliaid a bwyd sy’n tarddu o Japan neu’n cael eu traddodi o Japan yn dilyn y ddamwain yng ngorsaf ynni niwclear Fukushima. Maent hefyd yn dirymu dau arall o Reoliadau’r UE a ddargedwir, a oedd yn diwygio Rheoliad (EU) 2016/6 yn wreiddiol ac sy’n cynnwys darpariaeth drosiannol.
Mae’r Rheoliadau hyn hefyd yn dirymu Datganiad OFFC 2019/W/04, a ddyroddwyd yn wreiddiol gan yr Asiantaeth Safonau Bwyd er mwyn gweithredu yn rhannol Reoliad (EU) 2016/6 o ran Cymru. Gellir cael copi o’r Datganiad oddi wrth yr Asiantaeth Safonau Bwyd yn y cyfeiriad isod, neu drwy e-bost i regulated.products.wales@food.gov.uk.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth yr Asiantaeth Safonau Bwyd yn: Yr Asiantaeth Safonau Bwyd yng Nghymru, Llawr 11, Tŷ Southgate, Stryd Wood, Caerdydd, CF10 1EW neu oddi ar wefan yr Asiantaeth yn www.food.gov.uk/cy .