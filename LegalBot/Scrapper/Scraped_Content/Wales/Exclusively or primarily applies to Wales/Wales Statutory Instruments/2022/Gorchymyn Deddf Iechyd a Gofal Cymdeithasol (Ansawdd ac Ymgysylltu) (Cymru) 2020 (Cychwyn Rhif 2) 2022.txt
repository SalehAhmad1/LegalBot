OFFERYNNAU STATUDOL CYMRU
2022 Rhif 996 (Cy. 212)
Y GWASANAETH IECHYD GWLADOL, CYMRU
GOFAL CYMDEITHASOL, CYMRU
Gorchymyn Deddf Iechyd a Gofal Cymdeithasol (Ansawdd ac Ymgysylltu) (Cymru) 2020 (Cychwyn Rhif 2) 2022
Gwnaed
26 Medi 2022
Mae Gweinidogion Cymru, drwy arfer y pwerau a roddir iddynt gan adran 29(2) o Ddeddf Iechyd a Gofal Cymdeithasol (Ansawdd ac Ymgysylltu) (Cymru) 2020(1), yn gwneud y Gorchymyn a ganlyn:
(1)
2020 dsc 1.Enwi a dehongli
1.—(1) Enw’r Gorchymyn hwn yw Gorchymyn Deddf Iechyd a Gofal Cymdeithasol (Ansawdd ac Ymgysylltu) (Cymru) 2020 (Cychwyn Rhif 2) 2022.
(2) Yn y Gorchymyn hwn, ystyr “y Ddeddf” yw Deddf Iechyd a Gofal Cymdeithasol (Ansawdd ac Ymgysylltu) (Cymru) 2020.Y ddarpariaeth sy’n dod i rym ar 1 Hydref 2022
2.  Daw paragraff 22 o Atodlen 1 (cynllun blynyddol) i’r Ddeddf i rym ar 1 Hydref 2022.Eluned Morgan
Y Gweinidog Iechyd a Gwasanaethau Cymdeithasol, un o Weinidogion Cymru
26 Medi 2022NODYN ESBONIADOL
(Nid yw’r nodyn hwn yn rhan o’r Gorchymyn)
Mae’r Gorchymyn hwn a wneir gan Weinidogion Cymru yn dwyn i rym ddarpariaethau penodol yn Neddf Iechyd a Gofal Cymdeithasol (Ansawdd ac Ymgysylltu) (Cymru) 2020 (“y Ddeddf”).
Mae erthygl 2 o’r Gorchymyn hwn yn dwyn i rym baragraff 22 o Atodlen 1 i’r Ddeddf ar 1 Hydref 2022. Mae paragraff 22(1) yn ei gwneud yn ofynnol i Gorff Llais y Dinesydd ar gyfer Iechyd a Gofal Cymdeithasol, Cymru (“y Corff”), cyn dechrau pob blwyddyn ariannol, gyhoeddi cynllun sy’n nodi sut y mae’n bwriadu arfer ei swyddogaethau yn ystod y flwyddyn. Bydd y cynllun cyntaf o’r fath yn cael ei lunio gan y Corff fel rhan o’i waith paratoi cyn arfer ei swyddogaethau o sylwedd a fydd yn cael eu cychwyn drwy orchymyn cychwyn dilynol. Mae paragraff 22(2) yn darparu bod rhaid i’r cynllun gynnwys datganiad o amcanion a blaenoriaethau’r Corff am y flwyddyn. Mae paragraff 22(3) yn ei gwneud yn ofynnol bod rhaid i’r Corff, cyn cyhoeddi cynllun, ymgynghori ag unrhyw bersonau y mae’n ystyried eu bod yn briodol ynghylch ei amcanion a blaenoriaethau arfaethedig.NODYN AM Y GORCHMYNION CYCHWYN CYNHARACH
(Nid yw’r nodyn hwn yn rhan o’r Gorchymyn)
Mae’r darpariaethau a ganlyn o’r Ddeddf wedi eu dwyn i rym drwy Orchymyn Cychwyn a wnaed cyn dyddiad y Gorchymyn hwn:
Y Ddarpariaeth Y Dyddiad Cychwyn Rhif O.S.
Adran 24 8 Mawrth 2022 2022/208 (Cy. 66)(C. 9))
Adran 26 8 Mawrth 2022 2022/208 (Cy. 66)(C. 9))
Adran 12 1 Ebrill 2022 2022/208 (Cy. 66)(C. 9))
Adran 19 (yn rhannol) 1 Ebrill 2022 2022/208 (Cy. 66)(C. 9))
Adran 21 1 Ebrill 2022 2022/208 (Cy. 66)(C. 9))
Adran 22 1 Ebrill 2022 2022/208 (Cy. 66)(C. 9))
Atodlen 1 (yn rhannol) 1 Ebrill 2022 2022/208 (Cy. 66)(C. 9))