Mae’r Offeryn Statudol hwn wedi ei argraffu i gywiro camgymeriadau yn O.S. 2021/1294 (Cy. 328) ac mae’n cael ei ddyroddi’n rhad ac am ddim i bawb y gwyddys iddynt gael yr Offeryn Statudol hwnnw.
OFFERYNNAU STATUDOL CYMRU
2022 Rhif 49 (Cy. 18)
ADDYSG, CYMRU
Rheoliadau Addysg (Cymhwystra ar gyfer Cymorth i Fyfyrwyr) (Diwygio) (Cymru) 2022
Gwnaed
17 Ionawr 2022
Gosodwyd gerbron Senedd Cymru
19 Ionawr 2022
Yn dod i rym
11 Chwefror 2022
Mae Gweinidogion Cymru, drwy arfer y pwerau a roddir i’r Ysgrifennydd Gwladol o dan adrannau 22(1)(a), 22(2)(a) a 42(6) o Ddeddf Addysgu ac Addysg Uwch 1998(1), ac sydd bellach yn arferadwy ganddynt hwy(2), yn gwneud y Rheoliadau a ganlyn:
(1)
1998 p. 30; diwygiwyd adran 22(1) ac adran 22(2)(a) gan Ddeddf Addysg Uwch ac Ymchwil 2017 (p. 29), adran 86(3)(a). Gweler adran 43(1) o Ddeddf Addysgu ac Addysg Uwch 1998 am y diffiniadau o “prescribed” a “regulations”.
(2)
Trosglwyddwyd swyddogaethau’r Ysgrifennydd Gwladol yn adran 22(1)(a) ac adran 42(6) o Ddeddf Addysgu ac Addysg Uwch 1998, i’r graddau y maent yn arferadwy o ran Cymru, i Gynulliad Cenedlaethol Cymru gan erthygl 2 o Orchymyn Cynulliad Cenedlaethol Cymru (Trosglwyddo Swyddogaethau) 1999 (O.S. 1999/672) ac Atodlen 1 iddo. Trosglwyddwyd swyddogaethau Cynulliad Cenedlaethol Cymru i Weinidogion Cymru yn rhinwedd adran 162 o Ddeddf Llywodraeth Cymru 2006 (p. 32) a pharagraff 30 o Atodlen 11 iddi. Darparodd adran 44 o Ddeddf Addysg Uwch 2004 fod y swyddogaethau yn adran 22(2)(a) o Ddeddf Addysgu ac Addysg Uwch 2004 i’w harfer gan Gynulliad Cenedlaethol Cymru yn gydredol â’r Ysgrifennydd Gwladol, i’r graddau y maent yn ymwneud â gwneud darpariaeth o ran Cymru.Enwi, cychwyn a chymhwyso
1.  Enw’r Rheoliadau hyn yw Rheoliadau Addysg (Cymhwystra ar gyfer Cymorth i Fyfyrwyr) (Diwygio) (Cymru) 2022.
Gwybodaeth Cychwyn
I1
Rhl. 1 mewn grym ar 11.2.2022, gweler rhl. 2Enwi, cychwyn a chymhwyso
2.  Daw’r Rheoliadau hyn i rym ar 11 Chwefror 2022.
Gwybodaeth Cychwyn
I1
Rhl. 2 mewn grym ar 11.2.2022, gweler rhl. 2Enwi, cychwyn a chymhwyso
3.  Mae rheoliadau 4 i 6 yn gymwys mewn perthynas â darparu cymorth i fyfyriwr mewn perthynas â blwyddyn academaidd sy’n dechrau ar neu ar ôl 1 Medi 2022, pa un a wneir unrhyw beth a wneir o dan y Rheoliadau hyn cyn, ar neu ar ôl y dyddiad hwnnw ai peidio.
Gwybodaeth Cychwyn
I1
Rhl. 3 mewn grym ar 11.2.2022, gweler rhl. 2Diwygiadau i Reoliadau Addysg (Athrofa Brifysgol Ewropeaidd) (Cymru) 2014
4.  Mae Rheoliadau Addysg (Athrofa Brifysgol Ewropeaidd) (Cymru) 2014(1) wedi eu diwygio yn unol â rheoliadau 5 a 6.
Gwybodaeth Cychwyn
I1
Rhl. 4 mewn grym ar 11.2.2022, gweler rhl. 2
(1)
O.S. 2014/3037 (Cy. 303), a ddiwygiwyd gan O.S. 2016/211 (Cy. 84), O.S. 2018/814 (Cy. 165), O.S. 2019/235 (Cy. 54), O.S. 2019/1192 (Cy. 209), O.S. 2020/1302 (Cy. 287); O.S. 2021/9 (Cy. 4) ac O.S. 2021/1294 (Cy. 328).Diwygiadau i Reoliadau Addysg (Athrofa Brifysgol Ewropeaidd) (Cymru) 2014
5.  Yn rheoliad 3, yn y diffiniad o “person y rhoddwyd caniatâd iddo aros fel partner a ddiogelir” ym mharagraff (a) o’r diffiniad hwnnw yn lle “paragraff 289B” rhodder “paragraffau 289B a 289D”.
Gwybodaeth Cychwyn
I1
Rhl. 5 mewn grym ar 11.2.2022, gweler rhl. 2Diwygiadau i Reoliadau Addysg (Athrofa Brifysgol Ewropeaidd) (Cymru) 2014
6.  Yn Atodlen 1, yn lle paragraff 9B rhodder—
“9B.—(1) Person—
(a)
sydd ar y dyddiad perthnasol—
(i)
yn wladolyn o’r Deyrnas Unedig; neu
(ii)
yn aelod o deulu person a grybwyllir yn is-baragraff (i);
(b)
a oedd yn preswylio fel arfer yn union cyn diwrnod cwblhau’r cyfnod gweithredu—
(i)
yn y diriogaeth y mae’r Ardal Economaidd Ewropeaidd a’r Swistir yn ei ffurfio; neu
(ii)
yn y Deyrnas Unedig, pan ddechreuodd y preswylio arferol hwnnw ar ôl 31 Rhagfyr 2017 yn union ar ôl cyfnod o breswylio arferol yn y diriogaeth y mae’r Ardal Economaidd Ewropeaidd a’r Swistir yn ei ffurfio,
ac sydd wedi parhau i breswylio fel arfer yn y diriogaeth y mae’r Deyrnas Unedig, Gibraltar, yr Ardal Economaidd Ewropeaidd a’r Swistir yn ei ffurfio drwy gydol y cyfnod sy’n dechrau ar ddiwrnod cwblhau’r cyfnod gweithredu ac yn dod i ben yn union cyn y dyddiad perthnasol;
(c)
sy’n preswylio fel arfer yng Nghymru ar y dyddiad perthnasol;
(d)
sydd wedi bod yn preswylio fel arfer yn y diriogaeth y mae’r Deyrnas Unedig, Gibraltar, yr Ardal Economaidd Ewropeaidd a’r Swistir yn ei ffurfio drwy gydol y cyfnod o dair blynedd cyn y dyddiad perthnasol; ac
(e)
yn ddarostyngedig i is-baragraff (2), nad yw wedi preswylio fel arfer yn y diriogaeth y mae’r Deyrnas Unedig, Gibraltar, yr Ardal Economaidd Ewropeaidd a’r Swistir yn ei ffurfio yn ystod unrhyw ran o’r cyfnod y cyfeirir ato ym mharagraff (d) yn gyfan gwbl neu’n bennaf at y diben o dderbyn addysg lawnamser.
(2) Nid yw paragraff (e) o is-baragraff (1) yn gymwys i berson sy’n cael ei drin fel pe bai’n preswylio fel arfer yn y diriogaeth y mae’r Deyrnas Unedig, Gibraltar, yr Ardal Economaidd Ewropeaidd a’r Swistir yn ei ffurfio yn unol â pharagraff 1(7).
(3) Pan fo person (“P”) yn dod o fewn is-baragraff (1)(a)(ii), rhaid i’r person y mae P yn aelod o’r teulu mewn perthynas ag ef hefyd fodloni gofynion is-baragraff (1)(b) a (d).”
Gwybodaeth Cychwyn
I1
Rhl. 6 mewn grym ar 11.2.2022, gweler rhl. 2Diwygio Rheoliadau Addysg (Cymorth i Fyfyrwyr) (Cymru) 2018
7.  Mae Rheoliadau Addysg (Cymorth i Fyfyrwyr) (Cymru) 2018(1) wedi eu diwygio yn unol â rheoliad 8.
Gwybodaeth Cychwyn
I1
Rhl. 7 mewn grym ar 11.2.2022, gweler rhl. 2
(1)
O.S. 2018/191 (Cy. 42), a ddiwygiwyd gan O.S. 2018/813 (Cy. 164); O.S. 2018/814 (Cy. 165); O.S. 2019/235 (Cy. 54); O.S. 2019/1094; O.S. 2019/1192 (Cy. 209); O.S. 2020/142 (Cy. 25); O.S. 2020/153 (Cy. 27); O.S. 2020/708 (Cy. 159); O.S. 2020/1302 (Cy. 287); O.S. 2021/9 (Cy. 4); O.S. 2021/73 (Cy. 19); O.S. 2021/481 (Cy. 148); O.S. 2021/813 (Cy. 192) ac O.S. 2021/1365 (Cy. 360).Diwygio Rheoliadau Addysg (Cymorth i Fyfyrwyr) (Cymru) 2018
8.  Yn eithriad 2 ym mhob un o reoliadau 44(1), 54, 62(2) a 69(2), ar ôl “6A(1),” mewnosoder “6BA,”.
Gwybodaeth Cychwyn
I1
Rhl. 8 mewn grym ar 11.2.2022, gweler rhl. 2Jeremy Miles
Gweinidog y Gymraeg ac Addysg, un o Weinidogion CymruNODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Addysg (Athrofa Brifysgol Ewropeaidd) (Cymru) 2014 (“Rheoliadau 2014”) a Rheoliadau Addysg (Cymorth i Fyfyrwyr) (Cymru) 2018 (“Rheoliadau 2018”).
Mae’r diwygiadau a wneir gan y Rheoliadau hyn yn cywiro gwallau yn Rheoliadau 2014 ac yn gwneud darpariaeth bellach yn Rheoliadau 2018 ynghylch cymhwystra dinasyddion Gwyddelig penodol i gael cymorth i fyfyrwyr.
Ystyriwyd Cod Asesiad Effaith Rheoleiddiol Gweinidogion Cymru ar gyfer Is-ddeddfwriaeth mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.