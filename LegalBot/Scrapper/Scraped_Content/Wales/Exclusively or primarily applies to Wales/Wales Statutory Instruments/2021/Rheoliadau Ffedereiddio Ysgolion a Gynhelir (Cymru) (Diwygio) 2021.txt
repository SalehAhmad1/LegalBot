OFFERYNNAU STATUDOL CYMRU
2021 Rhif 1431 (Cy. 370)
ADDYSG, CYMRU
Rheoliadau Ffedereiddio Ysgolion a Gynhelir (Cymru) (Diwygio) 2021
Gwnaed
12 Rhagfyr 2021
Gosodwyd gerbron Senedd Cymru
15 Rhagfyr 2021
Yn dod i rym
4 Chwefror 2022
Mae Gweinidogion Cymru, drwy arfer y pwerau a roddir iddynt gan adrannau 19(3) a (9) a 210(7) o Ddeddf Addysg 2002(1), ac a freiniwyd bellach ynddynt hwy(2), yn gwneud y Rheoliadau a ganlyn:
(1)
2002 p. 32. Mewnosodwyd adran 19(9) gan adran 19(1) a (2)(b) o Fesur Addysg (Cymru) 2011 (mccc 7). Diwygiwyd adran 210(7) gan adran 21(1) a (3)(c) o Fesur Teithio gan Ddysgwyr (Cymru) 2008 (mccc 2). Gweler adran 212(1) am y diffiniad o “regulations”.
(2)
Trosglwyddwyd swyddogaethau Cynulliad Cenedlaethol Cymru i Weinidogion Cymru gan baragraff 30 o Atodlen 11 i Ddeddf Llywodraeth Cymru 2006 (p. 32).Enwi a chychwyn
1.—(1) Enw’r Rheoliadau hyn yw Rheoliadau Ffedereiddio Ysgolion a Gynhelir (Cymru) (Diwygio) 2021.
(2) Daw’r Rheoliadau hyn i rym ar 4 Chwefror 2022.Diwygiadau i Reoliadau Ffedereiddio Ysgolion a Gynhelir (Cymru) 2014
2.—(1) Mae Rheoliadau Ffedereiddio Ysgolion a Gynhelir (Cymru) 2014(1) wedi eu diwygio fel a ganlyn.
(2) Yn rheoliad 15 (athro-lywodraethwyr), ym mharagraff (4)—
(a)
daw’r geiriau o “unrhyw berson” hyd at y diwedd yn is-baragraff (a), a
(b)
ar ôl yr is-baragraff hwnnw mewnosoder—
“; neu
(b)
ffederasiwn sy’n cynnwys dwy ysgol yn unig.”
(3) Yn rheoliad 16 (staff-lywodraethwyr), ym mharagraff (4)—
(a)
daw’r geiriau o “unrhyw berson” hyd at y diwedd yn is-baragraff (a), a
(b)
ar ôl yr is-baragraff hwnnw mewnosoder—
“; neu
(b)
ffederasiwn sy’n cynnwys dwy ysgol yn unig.”
(1)
O.S. 2014/1132 (Cy. 111), y mae diwygiadau iddo nad ydynt yn berthnasol i’r Rheoliadau hyn.Jeremy Miles
Gweinidog y Gymraeg ac Addysg, un o Weinidogion Cymru
12 Rhagfyr 2021NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Ffedereiddio Ysgolion a Gynhelir (Cymru) 2014 (O.S. 2014/1132 (Cy. 111)).
Mae’r Rheoliadau hyn yn darparu, ar gyfer ffederasiynau sy’n cynnwys dwy ysgol yn unig, y caniateir i berson gael ei ethol yn athro-lywodraethwr neu’n staff-lywodraethwr er ei fod yn gweithio yn yr un ysgol ffederal ag athro-lywodraethwr neu staff-lywodraethwr blaenorol a wasanaethodd yn ystod y ddwy flynedd ddiwethaf.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.