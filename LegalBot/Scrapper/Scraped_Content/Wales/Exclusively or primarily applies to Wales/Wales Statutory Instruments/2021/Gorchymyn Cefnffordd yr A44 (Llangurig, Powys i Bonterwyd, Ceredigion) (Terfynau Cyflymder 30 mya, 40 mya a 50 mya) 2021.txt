O F F E R Y N N A U  S T A T U D O L  
C Y M R U  
2021 Rhif 180 (Cy. 41) 
TRAFFIG FFYRDD, CYMRU 
Gorchymyn Cefnffordd yr A44 
(Llangurig, Powys i Bonterwyd, 
Ceredigion) (Terfynau Cyflymder 
30 mya, 40 mya a 50 mya) 2021 
Gwnaed 
 23 Chwefror 2021 
Yn dod i rym 
1 Mawrth 2021 
Mae Gweinidogion Cymru, sef yr awdurdod traffig ar 
gyfer cefnffordd yr A44, drwy arfer y pwerau a roddir 
iddynt gan adran 84(1)(a) a (2) o Ddeddf Rheoleiddio 
Traffig Ffyrdd 1984(1), yn gwneud y Gorchymyn hwn. 
Mae Gweinidogion Cymru wedi ymgynghori â Phrif 
Swyddog 
Heddlu 
Dyfed-Powys 
ac 
wedi 
rhoi 
hysbysiad cyhoeddus o’u bwriad i wneud y 
Gorchymyn hwn yn unol â rheoliadau 5(1) a 6(1) o 
Reoliadau Gorchmynion Traffig yr Ysgrifennydd 
Gwladol (Gweithdrefn) (Cymru a Lloegr) 1990(2). 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A44 (Llangurig, Powys i Bonterwyd, 
Ceredigion) (Terfynau Cyflymder 30 mya, 40 mya a 
50 mya) 2021 a daw i rym ar 1 Mawrth 2021. 
2. Yn y Gorchymyn hwn— 
 ystyr “cerbyd esempt” (“exempted vehicle”) yw: 
 
 
                                                                               
(1) 
1984 p. 27; amnewidiwyd adran 84(1) gan adran 45(2) o 
Ddeddf Traffig Ffyrdd 1991 (p. 40). Amnewidiwyd adran 
84(2) gan baragraff 61 o Atodlen 8 i Ddeddf Ffyrdd Newydd 
a Gwaith Stryd 1991 (p. 22). Yn rhinwedd erthygl 2 o O.S. 
1999/672 ac Atodlen 1 iddo, ac adran 162 o Ddeddf 
Llywodraeth Cymru 2006 (p. 32) a pharagraff 30 o Atodlen 
11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
(2) 
O.S. 1990/1656, fel y’i diwygiwyd gan O.S. 2020/802. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(3); 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “y gefnffordd” (“the trunk road”) yw 
cefnffordd yr A44 y Drenewydd i Aberystwyth; 
 ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau  
3. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 30 milltir yr 
awr ar y darn o’r gefnffordd a bennir yn Atodlen 1 i’r 
Gorchymyn hwn. 
4. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 40 milltir yr 
awr ar y darn o’r gefnffordd a bennir yn Atodlen 2 i’r 
Gorchymyn hwn. 
5. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 50 milltir yr 
awr ar y darn o’r gefnffordd a bennir yn Atodlen 3 i’r 
Gorchymyn hwn. 
 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
Dyddiedig                                  23 Chwefror 2021 
 
 
Nicci Hunter 
Arweinydd y Tîm Busnes 
Llywodraeth Cymru 
                                                                               
(3)  
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8(2) i 
Ddeddf Troseddu a’r Llysoedd 2013 (p. 22) ac adran 50(4) a 
(5) o Ddeddf Dadreoleiddio 2015 (p. 20). 
 
3
ATODLEN 1 
 Terfyn Cyflymder 30 mya 
 
Y darn o’r gefnffordd sy’n ymestyn o bwynt 209 o 
fetrau i’r gogledd-ddwyrain o ganolbwynt ei chyffordd 
â ffordd sirol yr C1142 sy’n arwain at Gronfa Ddŵr 
Dinas, Ponterwyd, Ceredigion hyd at bwynt 35 o 
fetrau i’r gogledd-ddwyrain o ganolbwynt y gyffordd 
honno. 
 
ATODLEN 2 
Terfyn Cyflymder 40 mya 
 
Y darn o’r gefnffordd sy’n ymestyn o bwynt 536 o 
fetrau i’r gogledd-ddwyrain o ganolbwynt ei chyffordd 
â ffordd sirol yr C1142 sy’n arwain at Gronfa Ddŵr 
Dinas, Ponterwyd, Ceredigion hyd at bwynt 209 o 
fetrau i’r gogledd-ddwyrain o ganolbwynt y gyffordd 
honno. 
 
ATODLEN 3 
Terfyn Cyflymder 50 mya 
 
Y darn o’r gefnffordd sy’n ymestyn o bwynt 153 o 
fetrau i’r gogledd-orllewin o ganolbwynt ei chyffordd 
â ffordd sirol yr C2075 gyferbyn ag Eglwys Curig 
Sant, Llangurig, Powys hyd at bwynt 536 o fetrau i’r 
gogledd-ddwyrain o ganolbwynt ei chyffordd â ffordd 
sirol yr C1142 sy’n arwain at Gronfa Ddŵr Dinas, 
Ponterwyd, Ceredigion. 
