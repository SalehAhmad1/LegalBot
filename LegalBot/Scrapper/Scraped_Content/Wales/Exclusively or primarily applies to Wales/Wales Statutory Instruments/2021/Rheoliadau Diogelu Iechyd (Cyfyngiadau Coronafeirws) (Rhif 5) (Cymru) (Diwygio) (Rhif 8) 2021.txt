OFFERYNNAU STATUDOL CYMRU
2021 Rhif 502 (Cy. 150)
IECHYD Y CYHOEDD, CYMRU
Rheoliadau Diogelu Iechyd (Cyfyngiadau Coronafeirws) (Rhif 5) (Cymru) (Diwygio) (Rhif 8) 2021
Cymeradwywyd gan Senedd Cymru
Gwnaed
am 3.16 p.m. ar 23 Ebrill 2021
Gosodwyd gerbron Senedd Cymru
am 5.45 p.m. ar 23 Ebrill 2021
Yn dod i rym yn unol â rheoliad 1(2) i (4)
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir gan adrannau 45C(1) a (3)(c), 45F(2) a 45P(2) o Ddeddf Iechyd y Cyhoedd (Rheoli Clefydau) 1984(1).
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae Gweinidogion Cymru yn ystyried bod y cyfyngiadau a’r gofynion a osodir gan y Rheoliadau hyn yn gymesur â’r hyn y maent yn ceisio ei gyflawni, sef ymateb iechyd y cyhoedd i’r bygythiad hwnnw.
Yn unol ag adran 45R o’r Ddeddf honno, oherwydd brys, mae Gweinidogion Cymru o’r farn ei bod yn angenrheidiol gwneud yr offeryn hwn heb fod drafft wedi ei osod gerbron Senedd Cymru ac wedi ei gymeradwyo ganddi drwy benderfyniad.
(1)
1984 p. 22. Mewnosodwyd adrannau 45C, 45F a 45P gan adran 129 o Ddeddf Iechyd a Gofal Cymdeithasol 2008 (p. 14). Mae’r swyddogaethau o dan yr adrannau hyn wedi eu rhoi i “the appropriate Minister” (“y Gweinidog priodol”). O dan adran 45T(6) o Ddeddf 1984, y Gweinidog priodol, o ran Cymru, yw Gweinidogion Cymru.Enwi a dod i rym
1.—(1) Enw’r Rheoliadau hyn yw Rheoliadau Diogelu Iechyd (Cyfyngiadau Coronafeirws) (Rhif 5) (Cymru) (Diwygio) (Rhif 8) 2021.
(2) Daw’r Rheoliadau hyn, ac eithrio’r rheoliad hwn a pharagraffau (1), (15)(a)(i) a (ii), (15)(b)(i) a (15)(f) o reoliad 2, i rym yn union cyn dechrau’r diwrnod ar 26 Ebrill 2021.
(3) Daw’r rheoliad hwn a pharagraffau (1), (15)(a)(i) a (ii), a (15)(b)(i) o reoliad 2 i rym ar 24 Ebrill 2021.
(4) Daw paragraff (15)(f) o reoliad 2 i rym am 6.00 a.m. ar 26 Ebrill 2021.
Gwybodaeth Cychwyn
I1
Rhl. 1 mewn grym ar 24.4.2021, gweler rhl. 1(3)Diwygio Rheoliadau Diogelu Iechyd (Cyfyngiadau Coronafeirws) (Rhif 5) (Cymru) 2020
2.—(1) Mae Rheoliadau Diogelu Iechyd (Cyfyngiadau Coronafeirws) (Rhif 5) (Cymru) 2020(1) wedi eu diwygio fel a ganlyn.
(2) Yn rheoliad 4—
(a)
ym mharagraff (1), hepgorer is-baragraff (c);
(b)
ym mharagraff (6A), yn lle “25 Ebrill” rhodder “2 Mai”.
(3) Yn rheoliad 17(1)(a), hepgorer “ac sy’n dyrannu cyfnod amser cyfyngedig y caiff cwsmeriaid aros yn y fangre ar ei gyfer”.
(4) Yn rheoliad 25(3)(a)—
(a)
ym mharagraff (ii), hepgorer “neu 8(1) neu (2)”;
(b)
ym mharagraff (iii), hepgorer “neu 8(1) neu (2)”;
(c)
ym mharagraff (iv), yn lle “(2) neu 10(1)” rhodder “9(1)”.
(5) Yn rheoliad 27(1)—
(a)
yn is-baragraff (b), hepgorer “neu 8(1) neu (2)”;
(b)
yn is-baragraff (c), hepgorer “neu 8(1) neu (2)”;
(c)
yn is-baragraff (d), yn lle “(2) neu 10(1)” rhodder “9(1)”.
(6) Yn rheoliad 28(3)(c), yn lle “(3)” rhodder “3(1)”.
(7) Yn rheoliad 31—
(a)
ym mharagraff (1)(b), yn lle “paragraff 4 o Atodlen 3” rhodder “paragraff 5 o Atodlen 3”;
(b)
ym mharagraff (3), ar ôl “Atodlen 2” mewnosoder “, paragraff 6 o Atodlen 3”.
(8) Yn rheoliad 37(1)(c), yn lle “neu 2(1) neu (3)” rhodder “2(1) neu 3(1)”.
(9) Yn rheoliad 39(1)(c), yn lle “paragraff 4” rhodder “paragraff 5”.
(10) Yn rheoliad 42(1)—
(a)
yn is-baragraff (a), yn lle “paragraffau 7(1) neu 8(1) neu (2)” rhodder “paragraff 7(1)”;
(b)
yn is-baragraff (b), yn lle “paragraffau 7(1) neu 8(1) neu (2)” rhodder “paragraff 7(1)”;
(c)
yn is-baragraff (c), yn lle “(2) neu 10(1)” rhodder “9(1)”.
(11) Yn rheoliad 56—
(a)
ym mharagraff (1)(c) yn lle “drosedd o dan reoliad 42” rhodder “drosedd a grybwyllir ym mharagraff (1A)”;
(b)
ar ôl paragraff (1) mewnosoder—
“(1A) Y troseddau y cyfeirir atynt ym mharagraff (1)(c) yw—
(a)
trosedd o dan reoliad 42 ac eithrio trosedd o dan baragraff (2) o’r rheoliad hwnnw;
(b)
trosedd o dan reoliad 43(1) pan fo’r person sy’n cyflawni swyddogaeth o dan y Rheoliadau hyn yn swyddog gorfodaeth sydd wedi ei ddynodi gan awdurdod lleol;
(c)
trosedd o dan reoliad 43(2)(a)(i) neu (b) pan fo’r swyddog gorfodaeth sy’n rhoi’r cyfarwyddyd neu’r hysbysiad cydymffurfio yn berson sydd wedi ei ddynodi gan awdurdod lleol.”
(12) Yn Atodlen 1—
(a)
ym mharagraff 1—
(i)
yn is-baragraff (4), hepgorer paragraff (b);
(ii)
yn is-baragraff (5), ar ôl paragraff (b) mewnosoder—
“(c)
gweithio neu’n darparu gwasanaethau gwirfoddol neu elusennol, neu’n cael gwasanaethau oddi wrth berson sy’n gweithio neu’n darparu gwasanaethau gwirfoddol neu elusennol;”;
(b)
ym mharagraff 2—
(i)
yn lle is-baragraff (5)(e) rhodder—
“(e)
cymryd rhan mewn cynulliad o dan do o ddim mwy na 50 o bobl mewn mangre reoleiddiedig, neu gynulliad yn yr awyr agored o ddim mwy na 100 o bobl mewn mangre o’r fath, heb gyfrif (yn y naill achos na’r llall) bersonau o dan 11 oed na phersonau sy’n gweithio yn y fangre, i—
(i)
dathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020;
(ii)
dathlu bywyd person ymadawedig y cynhelir ei angladd ar neu ar ôl 26 Mawrth 2020;”;
(ii)
yn is-baragraff (5)(j)(i), ar ôl “fel rhan ohono,” mewnosoder “oni bai bod y gweithgaredd wedi ei drefnu at ddibenion protestio, neu bicedu a gynhelir yn unol â Deddf yr Undebau Llafur a Chysylltiadau Llafur (Cydgrynhoi) 1992(2)”;
(c)
ym mharagraff 3(5), ar ôl paragraff (b) mewnosoder—
“(ba)
paragraff 4 o Atodlen 3A,”;
(d)
ym mharagraff 4(1), hepgorer “o dan 11 oed na phersonau”;
(e)
ym mharagraff 5(2), hepgorer “o dan 11 oed na phersonau”;
(f)
hepgorer paragraff 8.
(13) Yn Atodlen 2—
(a)
ym mharagraff 1—
(i)
yn lle is-baragraff (1) rhodder—
“(1) Ni chaiff unrhyw berson, heb esgus rhesymol, gymryd rhan mewn cynulliad mewn annedd breifat oni bai bod yr holl bersonau sy’n cymryd rhan yn y cynulliad yn aelodau o’r un aelwyd neu’r un aelwyd estynedig.”;
(ii)
ar ôl is-baragraff (1) mewnosoder—
“(1A) Ond caiff person gymryd rhan mewn cynulliad o’r fath yn yr awyr agored os nad oes mwy na 6 pherson yn y cynulliad.”;
(iii)
yn is-baragraff (2)—
(aa)
yn y geiriau o flaen paragraff (a), yn lle “is-baragraff (1)(b)” rhodder “is-baragraff (1A)”;
(bb)
ym mharagraff (a), ar ôl “11 oed” mewnosoder “, cyhyd â bod y personau sy’n cymryd rhan yn y cynulliad (gan gynnwys unrhyw blant o dan 11 oed) yn dod o ddim mwy na 6 aelwyd”;
(iv)
yn is-baragraff (4), hepgorer paragraff (b);
(v)
yn is-baragraff (5), ar ôl paragraff (b) mewnosoder—
“(ba)
gweithio neu’n darparu gwasanaethau gwirfoddol neu elusennol, neu’n cael gwasanaethau oddi wrth berson sy’n gweithio neu’n darparu gwasanaethau gwirfoddol neu elusennol;”;
(b)
ym mharagraff 2—
(i)
yn is-baragraff (2)(a), hepgorer “neu mewn unrhyw ran o fangre reoleiddiedig sydd yn yr awyr agored”;
(ii)
ar ôl is-baragraff (2)(a) mewnosoder—
“(aa)
sy’n digwydd yn yr awyr agored mewn mangre reoleiddiedig—
(i)
os nad oes mwy na 6 pherson yn y cynulliad neu,
(ii)
os yw’r holl bersonau sy’n cymryd rhan yn y cynulliad yn aelodau o’r un aelwyd, neu”;
(iii)
yn lle is-baragraff (2)(b) rhodder—
“(b)
sy’n digwydd yn yr awyr agored ac eithrio mewn mangre reoleiddiedig—
(i)
os nad oes mwy na 6 pherson yn y cynulliad, neu
(ii)
os yw’r holl bersonau sy’n cymryd rhan yn y cynulliad yn aelodau o’r un aelwyd neu’r un aelwyd estynedig.”;
(iv)
yn is-baragraff (3), ar ôl “o’r un aelwyd” mewnosoder “neu’r un aelwyd estynedig”;
(v)
ar ôl is-baragraff (3) mewnosoder—
“(3A) Ond caiff person gymryd rhan mewn cynulliad o’r fath yn yr awyr agored os nad oes mwy na 6 pherson yn y cynulliad.
(3B) Wrth bennu, at ddibenion is-baragraffau (2)(aa)(i), (2)(b)(ii) a (3A), nifer y personau sy’n cymryd rhan mewn cynulliad, nid yw’r canlynol i’w hystyried—
(a)
unrhyw blant o dan 11 oed, cyhyd â bod y personau sy’n cymryd rhan yn y cynulliad (gan gynnwys unrhyw blant o dan 11 oed) yn dod o ddim mwy na 6 aelwyd, neu
(b)
gofalwr person sy’n cymryd rhan yn y cynulliad.”;
(vi)
yn is-baragraff (5), ar ôl paragraff (i) mewnosoder—
“(j)
ymweld â pherson sy’n preswylio mewn cartref gofal, â chaniatâd darparwr y gwasanaeth.”;
(vii)
yn is-baragraff (6)—
(aa)
yn lle paragraff (e) rhodder—
“(e)
cymryd rhan mewn cynulliad o dan do o ddim mwy na 30 o bobl mewn mangre reoleiddiedig, neu gynulliad yn yr awyr agored o ddim mwy na 50 o bobl mewn mangre o’r fath, heb gyfrif (yn y naill achos na’r llall) bersonau o dan 11 oed na phersonau sy’n gweithio yn y fangre, i—
(i)
dathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020;
(ii)
dathlu bywyd person ymadawedig y cynhelir ei angladd ar neu ar ôl 26 Mawrth 2020;”;
(bb)
ym mharagraff (i)(i), yn lle “15” rhodder “30”;
(cc)
yn lle paragraff (j)(i) rhodder—
“(i)
lle nad yw mwy na 50 o bobl yn bresennol, heb gyfrif personau o dan 11 oed na phersonau sy’n gweithio fel rhan o’r gweithgaredd neu sy’n darparu gwasanaethau gwirfoddol fel rhan ohono, oni bai bod y gweithgaredd wedi ei drefnu at ddibenion protestio, neu bicedu a gynhelir yn unol â Deddf yr Undebau Llafur a Chysylltiadau Llafur (Cydgrynhoi) 1992, a”;
(dd)
ym mharagraff (k), yn lle “gweithgaredd wedi ei drefnu, neu hwyluso’r gweithgaredd hwnnw, er datblygiad neu lesiant plant” rhodder “gweithgaredd wedi ei drefnu mewn mangre ac eithrio llety gwyliau neu lety teithio, neu’n hwyluso’r gweithgaredd hwnnw, er datblygiad personau a oedd o dan 18 oed ar 31 Awst 2020”;
(c)
ym mharagraff 3(6), ar ôl paragraff (a) mewnosoder—
“(aa)
paragraff 4 o Atodlen 3A,”;
(d)
ym mharagraff 4—
(i)
yn is-baragraff (1)—
(aa)
ym mharagraff (a), yn lle “15” rhodder “30”;
(bb)
ym mharagraff (b), yn lle “30” rhodder “50”;
(cc)
yn y geiriau ar ôl paragraff (b), hepgorer “o dan 11 oed na phersonau”;
(ii)
yn is-baragraff (3)(b), yn lle “15 neu 30” rhodder “30 neu 50”;
(e)
ym mharagraff 5—
(i)
yn is-baragraff (1)—
(aa)
ym mharagraff (a), yn lle “15” rhodder “30”;
(bb)
ym mharagraff (b), yn lle “30” rhodder “50”;
(ii)
yn is-baragraff (2), hepgorer “o dan 11 oed na phersonau”;
(f)
hepgorer paragraff 8;
(g)
ar ôl paragraff 10 mewnosoder—
“11.  Rinciau sglefrio iâ.”
(14) Yn lle Atodlen 3, rhodder—
Rheoliad 4(4)
“ATODLEN 3
Cyfyngiadau Lefel Rhybudd 3
RHAN 1
Cyfyngiadau ar ymgynnull
Cyfyngiad ar gynulliadau mewn anheddau preifat
1.—(1) Ni chaiff unrhyw berson, heb esgus rhesymol, gymryd rhan mewn cynulliad mewn annedd breifat oni bai bod yr holl bersonau sy’n cymryd rhan yn y cynulliad yn aelodau o’r un aelwyd neu’r un aelwyd estynedig.
(2) Ond caiff person gymryd rhan mewn cynulliad o’r fath yn yr awyr agored os nad oes mwy na 6 pherson yn y cynulliad.
(3) Wrth bennu, at ddibenion is-baragraff (2), nifer y personau sy’n cymryd rhan mewn cynulliad, nid yw’r canlynol i’w hystyried—
(a)
unrhyw blant o dan 11 oed, cyhyd â bod y personau sy’n cymryd rhan yn y cynulliad (gan gynnwys unrhyw blant o dan 11 oed) yn dod o ddim mwy na 6 aelwyd, neu
(b)
gofalwr person sy’n cymryd rhan yn y cynulliad.
(4) At ddibenion is-baragraff (1), mae gan berson esgus rhesymol—
(a)
os yw’r person yn cymryd rhan yn y cynulliad at ddiben sy’n rhesymol angenrheidiol ac nad oes dewis arall sy’n rhesymol ymarferol, neu
(b)
os yw un o’r amgylchiadau yn is-baragraff (6) yn gymwys.
(5) Mae enghreifftiau o’r dibenion y gall fod yn rhesymol angenrheidiol i berson gymryd rhan mewn cynulliad atynt yn cynnwys—
(a)
cael neu ddarparu cynhorthwy meddygol, neu gael gafael ar wasanaethau milfeddygol;
(b)
cyflawni rhwymedigaeth gyfreithiol;
(c)
darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol o fewn ystyr “relevant personal care” ym mharagraff 7(3B) o Atodlen 4 i Ddeddf Diogelu Grwpiau Hyglwyf 2006(3), pan fo’r person sy’n cael y gofal yn berson hyglwyf;
(d)
mewn perthynas â phlant nad ydynt yn byw ar yr un aelwyd â’u rhieni, neu un o’u rhieni, parhau â threfniadau presennol ar gyfer gweld rhieni a phlant, a chyswllt rhyngddynt, ac at ddibenion y paragraff hwn, mae “rhiant” yn cynnwys person nad yw’n rhiant i’r plentyn, ond sydd â chyfrifoldeb rhiant dros y plentyn neu sydd â gofal drosto;
(e)
symud cartref;
(f)
ymgymryd â gweithgareddau mewn cysylltiad â phrynu, gwerthu, gosod neu rentu eiddo preswyl;
(g)
cael gafael ar wasanaethau addysgol neu gael y gwasanaethau hynny.
(6) Yr amgylchiadau y cyfeirir atynt yn is-baragraff (4)(b) yw bod y person yn—
(a)
darparu neu’n cael cynhorthwy brys;
(b)
osgoi salwch, anaf neu risg arall o niwed;
(c)
gweithio neu’n darparu gwasanaethau gwirfoddol neu elusennol, neu’n cael gwasanaethau oddi wrth berson sy’n gweithio yn y fangre neu’n darparu gwasanaethau gwirfoddol neu elusennol;
(d)
cymryd rhan mewn cynulliad o ddim mwy na 4 o bobl pan fo’r holl bersonau yn y cynulliad—
(i)
yn byw yn yr un fangre, a
(ii)
yn rhannu cyfleusterau toiled, ymolchi, bwyta neu goginio gyda’i gilydd.
(7) Nid yw’r paragraff hwn yn gymwys i berson sy’n ddigartref.
Cyfyngiad ar gynulliadau mewn llety gwyliau neu lety teithio
2.—(1) Ni chaiff unrhyw berson, heb esgus rhesymol, gymryd rhan mewn cynulliad sy’n digwydd mewn llety gwyliau neu lety teithio oni bai bod yr holl bersonau sy’n cymryd rhan yn y cynulliad yn aelodau o’r un aelwyd neu’r un aelwyd estynedig.
(2) Ond caiff person gymryd rhan mewn cynulliad o’r fath yn yr awyr agored os nad oes mwy na 6 pherson yn y cynulliad.
(3) Wrth bennu, at ddibenion is-baragraff (2), nifer y personau sy’n cymryd rhan mewn cynulliad, nid yw’r canlynol i’w hystyried—
(a)
unrhyw blant o dan 11 oed, cyhyd â bod y personau sy’n cymryd rhan yn y cynulliad (gan gynnwys unrhyw blant o dan 11 oed) yn dod o ddim mwy na 6 aelwyd, neu
(b)
gofalwr person sy’n cymryd rhan yn y cynulliad.
(4) At ddibenion is-baragraff (1), mae gan berson esgus rhesymol—
(a)
os yw’r person yn cymryd rhan yn y cynulliad at ddiben sy’n rhesymol angenrheidiol ac nad oes dewis arall sy’n rhesymol ymarferol, neu
(b)
os yw un o’r amgylchiadau yn is-baragraff (6) yn gymwys.
(5) Mae enghreifftiau o’r dibenion y gall fod yn rhesymol angenrheidiol i berson gymryd rhan mewn cynulliad atynt yn cynnwys—
(a)
cael neu ddarparu cynhorthwy meddygol, neu gael gafael ar wasanaethau milfeddygol;
(b)
cyflawni rhwymedigaeth gyfreithiol;
(c)
darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol o fewn ystyr “relevant personal care” ym mharagraff 7(3B) o Atodlen 4 i Ddeddf Diogelu Grwpiau Hyglwyf 2006, pan fo’r person sy’n cael y gofal yn berson hyglwyf;
(d)
mewn perthynas â phlant nad ydynt yn byw ar yr un aelwyd â’u rhieni, neu un o’u rhieni, parhau â threfniadau presennol ar gyfer gweld rhieni a phlant, a chyswllt rhyngddynt, ac at ddibenion y paragraff hwn, mae “rhiant” yn cynnwys person nad yw’n rhiant i’r plentyn, ond sydd â chyfrifoldeb rhiant dros y plentyn neu sydd â gofal drosto.
(6) Yr amgylchiadau y cyfeirir atynt yn is-baragraff (4)(b) yw bod y person yn—
(a)
darparu neu’n cael cynhorthwy brys;
(b)
osgoi salwch, anaf neu risg arall o niwed;
(c)
gweithio neu’n darparu gwasanaethau gwirfoddol neu elusennol;
(d)
mynd i weinyddiad priodas, ffurfiad partneriaeth sifil neu seremoni briodas arall—
(i)
fel parti i’r briodas, y bartneriaeth sifil neu’r briodas arall,
(ii)
os caiff ei wahodd i fynd i’r briodas, y bartneriaeth sifil neu’r briodas arall, neu
(iii)
fel gofalwr person sy’n mynd i’r briodas, y bartneriaeth sifil neu’r briodas arall;
(e)
cymryd rhan mewn cynulliad o dan do o ddim mwy na 15 o bobl mewn llety gwyliau neu lety teithio, heb gyfrif personau o dan 11 oed na phersonau sy’n gweithio yn y fangre, i—
(i)
dathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020;
(ii)
dathlu bywyd person ymadawedig y cynhelir ei angladd ar neu ar ôl 26 Mawrth 2020,
lle nad oes unrhyw alcohol yn cael ei yfed;
(f)
cymryd rhan mewn cynulliad yn yr awyr agored o ddim mwy na 30 o bobl mewn llety gwyliau neu lety teithio, heb gyfrif personau o dan 11 oed na phersonau sy’n gweithio yn y fangre, i—
(i)
dathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020;
(ii)
dathlu bywyd person ymadawedig y cynhelir ei angladd ar neu ar ôl 26 Mawrth 2020;
(g)
cymryd rhan mewn gweithgaredd wedi ei drefnu o dan do neu’n hwyluso’r gweithgaredd hwnnw—
(i)
lle nad yw mwy na 15 o bobl yn bresennol, heb gyfrif personau o dan 11 oed na phersonau sy’n gweithio fel rhan o’r gweithgaredd neu sy’n darparu gwasanaethau gwirfoddol fel rhan ohono, a
(ii)
lle nad oes unrhyw alcohol yn cael ei yfed;
(h)
cymryd rhan mewn gweithgaredd wedi ei drefnu yn yr awyr agored neu’n hwyluso’r gweithgaredd hwnnw—
(i)
lle nad yw mwy na 30 o bobl yn bresennol, heb gyfrif personau o dan 11 oed na phersonau sy’n gweithio fel rhan o’r gweithgaredd neu sy’n darparu gwasanaethau gwirfoddol fel rhan ohono, a
(ii)
lle nad oes unrhyw alcohol yn cael ei yfed;
(i)
mynd i ddigwyddiad neu hwyluso digwyddiad sydd wedi ei awdurdodi gan Weinidogion Cymru yn unol â pharagraff 6.
(7) Nid yw’r paragraff hwn yn gymwys i berson sy’n ddigartref.
Cyfyngiad ar gynulliadau mewn mannau cyhoeddus
3.—(1) Ni chaiff unrhyw berson, heb esgus rhesymol, gymryd rhan mewn cynulliad mewn mangre nad yw paragraff 1 na 2 yn gymwys iddi oni bai bod yr holl bersonau sy’n cymryd rhan yn y cynulliad yn aelodau o’r un aelwyd.
(2) Ond caiff person gymryd rhan mewn cynulliad o’r fath—
(a)
yn yr awyr agored mewn mangre reoleiddiedig os nad oes mwy na 6 pherson yn y cynulliad;
(b)
yn yr awyr agored ac eithrio mewn mangre reoleiddiedig—
(i)
os nad oes mwy na 6 pherson yn y cynulliad, neu
(ii)
os yw’r holl bersonau sy’n cymryd rhan yn y cynulliad yn aelodau o’r un aelwyd estynedig.
(3) Wrth bennu, at ddibenion is-baragraff (2), nifer y personau sy’n cymryd rhan mewn cynulliad, nid yw’r canlynol i’w hystyried—
(a)
unrhyw blant o dan 11 oed, cyhyd â bod y personau sy’n cymryd rhan yn y cynulliad (gan gynnwys unrhyw blant o dan 11 oed) yn dod o ddim mwy na 6 aelwyd, neu
(b)
gofalwr person sy’n cymryd rhan yn y cynulliad.
(4) At ddibenion is-baragraff (1), mae gan berson esgus rhesymol—
(a)
os yw’r person yn cymryd rhan yn y cynulliad at ddiben sy’n rhesymol angenrheidiol ac nad oes dewis arall sy’n rhesymol ymarferol, neu
(b)
os yw un o’r amgylchiadau yn is-baragraff (6) yn gymwys.
(5) Mae enghreifftiau o’r dibenion y gall fod yn rhesymol angenrheidiol i berson gymryd rhan mewn cynulliad atynt yn cynnwys—
(a)
cael neu ddarparu cynhorthwy meddygol, neu gael gafael ar wasanaethau milfeddygol;
(b)
gweithio neu ddarparu gwasanaethau gwirfoddol neu elusennol;
(c)
cyflawni rhwymedigaeth gyfreithiol, gan gynnwys mynd i’r llys neu fodloni amodau mechnïaeth, neu gymryd rhan mewn achos cyfreithiol;
(d)
darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol o fewn ystyr “relevant personal care” ym mharagraff 7(3B) o Atodlen 4 i Ddeddf Diogelu Grwpiau Hyglwyf 2006, pan fo’r person sy’n cael y gofal yn berson hyglwyf;
(e)
mewn perthynas â phlant nad ydynt yn byw ar yr un aelwyd â’u rhieni, neu un o’u rhieni, parhau â threfniadau presennol ar gyfer gweld rhieni a phlant, a chyswllt rhyngddynt, ac at ddibenion y paragraff hwn, mae “rhiant” yn cynnwys person nad yw’n rhiant i’r plentyn, ond sydd â chyfrifoldeb rhiant dros y plentyn neu sydd â gofal drosto;
(f)
symud cartref;
(g)
ymgymryd â gweithgareddau mewn cysylltiad â phrynu, gwerthu, gosod neu rentu eiddo preswyl;
(h)
cael gafael ar wasanaethau cyhoeddus neu gael y gwasanaethau hynny;
(i)
cael gafael ar wasanaethau addysgol neu gael y gwasanaethau hynny;
(j)
ymweld â pherson sy’n preswylio mewn cartref gofal, â chaniatâd darparwr y gwasanaeth.
(6) Yr amgylchiadau y cyfeirir atynt yn is-baragraff (4)(b) yw bod y person yn—
(a)
darparu neu’n cael cynhorthwy brys;
(b)
osgoi salwch, anaf neu risg arall o niwed;
(c)
mynd i weinyddiad priodas, ffurfiad partneriaeth sifil neu seremoni briodas arall—
(i)
fel parti i’r briodas, y bartneriaeth sifil neu’r briodas arall,
(ii)
os caiff ei wahodd i fynd i’r briodas, y bartneriaeth sifil neu’r briodas arall, neu
(iii)
fel gofalwr person sy’n mynd i’r briodas, y bartneriaeth sifil neu’r briodas arall;
(d)
mynd i angladd—
(i)
fel person sy’n gyfrifol am drefnu’r angladd,
(ii)
os caiff ei wahodd gan berson sy’n gyfrifol am drefnu’r angladd, neu
(iii)
fel gofalwr person sy’n mynd i’r angladd;
(e)
cymryd rhan mewn cynulliad o dan do o ddim mwy na 15 o bobl mewn mangre reoleiddiedig, heb gyfrif personau o dan 11 oed na phersonau sy’n gweithio yn y fangre, i—
(i)
dathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020;
(ii)
dathlu bywyd person ymadawedig y cynhelir ei angladd ar neu ar ôl 26 Mawrth 2020,
lle nad oes unrhyw alcohol yn cael ei yfed;
(f)
cymryd rhan mewn cynulliad yn yr awyr agored o ddim mwy na 30 o bobl mewn mangre reoleiddiedig, heb gyfrif personau o dan 11 oed na phersonau sy’n gweithio yn y fangre, i—
(i)
dathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020;
(ii)
dathlu bywyd person ymadawedig y cynhelir ei angladd ar neu ar ôl 26 Mawrth 2020;
(g)
mynd i addoldy;
(h)
athletwr elît ac yn hyfforddi neu’n cystadlu;
(i)
darparu hyfforddiant neu gymorth arall i athletwr elît, neu’n darparu cymorth mewn digwyddiad chwaraeon elît;
(j)
cymryd rhan mewn gweithgaredd wedi ei drefnu o dan do neu’n hwyluso’r gweithgaredd hwnnw—
(i)
lle nad yw mwy na 15 o bobl yn bresennol, heb gyfrif personau o dan 11 oed na phersonau sy’n gweithio fel rhan o’r gweithgaredd neu sy’n darparu gwasanaethau gwirfoddol fel rhan ohono, a
(ii)
lle nad oes unrhyw alcohol yn cael ei yfed;
(k)
cymryd rhan mewn gweithgaredd wedi ei drefnu yn yr awyr agored neu’n hwyluso’r gweithgaredd hwnnw—
(i)
lle nad yw mwy na 30 o bobl yn bresennol, heb gyfrif personau o dan 11 oed na phersonau sy’n gweithio fel rhan o’r gweithgaredd neu sy’n darparu gwasanaethau gwirfoddol fel rhan ohono, oni bai bod y gweithgaredd wedi ei drefnu at ddibenion protestio, neu bicedu a gynhelir yn unol â Deddf yr Undebau Llafur a Chysylltiadau Llafur (Cydgrynhoi) 1992, a
(ii)
lle nad oes unrhyw alcohol yn cael ei yfed;
(l)
cymryd rhan mewn gweithgaredd wedi ei drefnu neu’n hwyluso’r gweithgaredd hwnnw, er datblygiad neu lesiant personau a oedd o dan 18 oed ar 31 Awst 2020 (gan gynnwys chwaraeon, cerddoriaeth a gweithgareddau hamdden eraill megis y rheini a ddarperir ar gyfer plant y tu allan i oriau’r ysgol ac yn ystod gwyliau’r ysgol);
(m)
mynd i ddigwyddiad neu hwyluso digwyddiad sydd wedi ei awdurdodi gan Weinidogion Cymru yn unol â pharagraff 6.
(7) Nid yw’r paragraff hwn yn gymwys i berson sy’n ddigartref.
Aelwydydd estynedig
4.—(1) Caiff 2 aelwyd gytuno i gael eu trin fel aelwyd estynedig.
(2) Yn ychwanegol at y 2 aelwyd a gaiff gytuno i gael eu trin fel aelwyd estynedig o dan is-baragraff (1), caiff 1 aelwyd anghenion llesiant hefyd gytuno i gael ei thrin fel pe bai’n rhan o’r aelwyd estynedig honno.
(3) Er mwyn cytuno i gael eu trin fel aelwyd estynedig, rhaid i holl aelodau’r aelwydydd gytuno.
(4) Ni chaiff aelwyd ond cytuno i gael ei thrin fel pe bai mewn 1 aelwyd estynedig ar unrhyw un adeg.
(5) Pan fo aelwyd wedi cytuno i gael ei thrin fel aelwyd estynedig ag unrhyw aelwydydd eraill o dan baragraff 3 o Atodlen 1 (“yr aelwyd estynedig flaenorol”), dim ond â’r aelwydydd eraill hynny y caiff wneud cytundeb o dan y paragraff hwn, oni bai bod cyfnod o 10 niwrnod o leiaf wedi dod i ben ers i unrhyw aelod o’r aelwyd gymryd rhan ddiwethaf mewn cynulliad gydag aelod o’r aelwydydd hynny gan ddibynnu ar gael ei drin fel pe bai’n rhan o’r aelwyd estynedig flaenorol.
(6) Pan fo aelwydydd wedi cytuno i gael eu trin fel aelwyd estynedig o dan—
(a)
paragraff 3 o Atodlen 2,
(b)
paragraff 4 o Atodlen 3A, neu
(c)
paragraff 3 o Atodlen 4,
mae’r aelwydydd hynny i’w trin fel pe baent wedi cytuno i gael eu trin fel aelwyd estynedig o dan y paragraff hwn.
(7) Mae aelwyd yn peidio â cael ei thrin fel pe bai’n rhan o aelwyd estynedig os yw unrhyw aelod o’r aelwyd yn peidio â chytuno i gael ei drin fel pe bai’n rhan o’r aelwyd estynedig.
(8) Mae is-baragraff (9) yn gymwys—
(a)
pan fo person a fyddai’n aelod o aelwyd estynedig, neu sy’n aelod o aelwyd estynedig, yn blentyn, a
(b)
pan fo person (“P”) a chanddo gyfrifoldeb rhiant dros y plentyn yn aelod o aelwyd y plentyn.
(9) Pan fo’r is-baragraff hwn yn gymwys—
(a)
mae’r cytundeb sy’n ofynnol gan is-baragraff (3) i’w roi gan P (ac nid gan y plentyn), a
(b)
mae aelwyd yn peidio â chael ei thrin fel pe bai’n rhan o aelwyd estynedig yn unol ag is-baragraff (7) os yw P yn peidio â chytuno i gael ei drin fel pe bai’n rhan o’r aelwyd estynedig (pa un a yw’r plentyn yn peidio â chytuno hefyd ai peidio).
(10) Os yw aelwyd yn peidio â chael ei thrin fel pe bai’n rhan o aelwyd estynedig, ni chaiff yr aelwyd gytuno i gael ei thrin fel pe bai’n rhan o aelwyd estynedig ag unrhyw aelwyd arall oni bai bod cyfnod o 10 niwrnod o leiaf wedi dod i ben ers i unrhyw aelod o’r aelwyd gymryd rhan ddiwethaf mewn cynulliad gydag unrhyw aelod o aelwyd arall gan ddibynnu ar gael ei drin fel pe bai’n rhan o aelwyd estynedig gyda’r aelwyd honno.
(11) Yn yr Atodlen hon, mae cyfeiriadau at aelwyd estynedig yn gyfeiriadau at aelwyd estynedig a ffurfir o dan neu yn rhinwedd y paragraff hwn.
(12) Yn y paragraff hwn, ystyr “aelwyd anghenion llesiant” yw—
(a)
aelwyd un oedolyn;
(b)
aelwyd ag 1 neu ragor o blant a dim oedolion.
RHAN 2
Cyfyngiadau ar drefnu digwyddiadau
Gwaharddiad ar drefnu digwyddiadau
5.—(1) Ni chaiff unrhyw berson, heb esgus rhesymol, ymwneud â threfnu—
(a)
digwyddiad a gynhelir yn gyfan gwbl neu’n bennaf o dan do lle y mae mwy na 15 o bobl yn bresennol, neu
(b)
digwyddiad a gynhelir yn gyfan gwbl neu’n bennaf yn yr awyr agored lle y mae mwy na 30 o bobl yn bresennol,
heb gyfrif personau sy’n gweithio yn y digwyddiad neu sy’n darparu gwasanaethau gwirfoddol ynddo.
(2) Nid yw is-baragraff (1) yn gymwys i berson sy’n ymwneud â threfnu digwyddiad a awdurdodwyd gan Weinidogion Cymru o dan baragraff 6.
(3) At ddibenion is-baragraff (1)—
(a)
nid yw person yn ymwneud â threfnu digwyddiad os nad yw’r person ond yn ymwneud â’r digwyddiad drwy fynd iddo;
(b)
mae esgus rhesymol yn cynnwys pan fo’r person wedi cymryd pob mesur rhesymol i sicrhau nad oes mwy na 15 neu 30 o bobl yn bresennol, yn ôl y digwydd;
(c)
nid yw’r canlynol i’w trin yn ddigwyddiadau—
(i)
arddangosiad ffilm mewn sinema o sedd cerbyd;
(ii)
perfformiad mewn theatr o sedd cerbyd;
(iii)
marchnad;
(iv)
gwasanaeth crefyddol;
(v)
digwyddiad chwaraeon elît os athletwyr elît a phersonau sy’n gweithio yn y digwyddiad neu sy’n darparu gwasanaethau gwirfoddol ynddo yw’r unig bobl sy’n bresennol.
Digwyddiadau awdurdodedig
6.—(1) Caiff Gweinidogion Cymru roi awdurdodiad ysgrifenedig i ddigwyddiad gael ei gynnal—
(a)
lle y mae mwy na 15 o bobl yn bresennol pan fo’r digwyddiad yn digwydd yn gyfan gwbl neu’n bennaf o dan do, neu
(b)
lle y mae mwy na 30 o bobl yn bresennol pan fo’r digwyddiad yn digwydd yn gyfan gwbl neu’n bennaf yn yr awyr agored.
(2) Nid yw’r cyfeiriadau yn is-baragraff (1) at niferoedd o bobl yn cynnwys personau sy’n gweithio yn y digwyddiad neu sy’n darparu gwasanaethau gwirfoddol ynddo.
(3) Caniateir rhoi awdurdodiad o dan is-baragraff (1) mewn perthynas â digwyddiad penodol neu ddisgrifiad penodol o ddigwyddiadau.
(4) O ran awdurdodiad o dan is-baragraff (1)—
(a)
rhaid iddo gael ei roi i berson y mae Gweinidogion Cymru yn ystyried ei fod yn gyfrifol am drefnu’r digwyddiad, a
(b)
caiff ei gwneud yn ofynnol i’r digwyddiad gael ei gynnal yn unol ag unrhyw ofynion, unrhyw gyfyngiadau neu unrhyw amodau eraill a bennir gan Weinidogion Cymru.
(5) Rhaid i Weinidogion Cymru gyhoeddi—
(a)
awdurdodiad a roddir o dan is-baragraff (1), a
(b)
manylion unrhyw ofynion, unrhyw gyfyngiadau neu unrhyw amodau eraill a bennir gan Weinidogion Cymru mewn perthynas â digwyddiad sydd i’w gynnal o dan yr awdurdodiad.
(6) Caiff Gweinidogion Cymru dynnu awdurdodiad yn ôl ar unrhyw adeg drwy roi hysbysiad ysgrifenedig i’r person y rhoddwyd yr awdurdodiad iddo.
(7) Ni chaniateir i awdurdodiad gael ei dynnu yn ôl o dan is-baragraff (6)—
(a)
onid oes gan Weinidogion Cymru sail resymol dros gredu na chaiff y digwyddiad ei gynnal, neu nad yw’n cael ei gynnal, yn unol â gofyniad, cyfyngiad neu amod arall a bennir ganddynt, neu
(b)
onid yw Gweinidogion Cymru yn ystyried ei bod yn angenrheidiol ac yn gymesur tynnu’r awdurdodiad yn ôl at ddiben atal, diogelu rhag, rheoli neu ddarparu ymateb iechyd y cyhoedd i fynychder neu ledaeniad haint gan y coronafeirws.
RHAN 3
Cyfyngiadau ar fusnesau a gwasanaethau penodol
PENNOD 1
Busnesau neu wasanaethau y mae’n ofynnol cau eu mangreoedd ond y caniateir mynediad cyfyngedig iddynt
Cau mangreoedd o dan do busnesau bwyd a diod
7.—(1) Rhaid i berson sy’n gyfrifol am gynnal busnes a restrir ym mharagraffau 11 i 13 (busnesau bwyd a diod) gau i aelodau’r cyhoedd unrhyw ran o’i fangre sydd o dan do ac a ddefnyddir i fwyta bwyd neu i yfed diod.
(2) Nid yw is-baragraff (1) yn atal—
(a)
defnyddio mangre ar gyfer—
(i)
gwerthu bwyd a diod i’w fwyta neu i’w hyfed oddi ar y fangre, neu
(ii)
gwasanaethau sy’n darparu bwyd neu ddiod i bobl ddigartref;
(b)
darparu gwasanaeth ystafell mewn gwesty neu lety arall (pan fo’r gwesty neu’r llety arall yn parhau i weithredu yn unol â’r eithriadau a ganiateir gan baragraff 8);
(c)
ffreutur yn y gweithle rhag bod ar agor pan na fo dewis ymarferol arall i staff yn y gweithle hwnnw gael bwyd neu ddiod;
(d)
defnyddio mangre at unrhyw ddiben y mae Gweinidogion Cymru neu awdurdod lleol yn gofyn amdano neu’n ei awdurdodi;
(e)
gwneud gwaith cynnal a chadw ac atgyweirio neu waith arall i sicrhau bod mangre yn addas i’w defnyddio pan nad yw is-baragraff (1) yn gymwys i’r fangre mwyach.
(3) Nid yw is-baragraff (1) yn gymwys i—
(a)
caffis a ffreuturau mewn ysbyty, cartref gofal, ysgol neu mewn llety a ddarperir ar gyfer myfyrwyr;
(b)
ffreuturau mewn carchar neu sefydliad y bwriedir ei ddefnyddio at ddibenion y llynges, y fyddin neu’r llu awyr neu at ddibenion Adran yr Ysgrifennydd Gwladol sy’n gyfrifol am amddiffyn.
(4) At ddibenion is-baragraff (1), mae ardal o dan do sy’n gyfagos i fangre’r busnes lle y mae seddau yn cael eu rhoi ar gael i gwsmeriaid y busnes (pa un ai gan y busnes ai peidio) i’w thrin fel pe bai’n rhan o fangre’r busnes hwnnw.
(5) Pan—
(a)
bo’n ofynnol i berson sy’n gyfrifol am gynnal busnes (“busnes A”) yn rhinwedd y paragraff hwn beidio â chynnal busnes A mewn mangre, a
(b)
bo busnes A yn ffurfio rhan o fusnes mwy (“busnes B”),
cydymffurfir â’r gofyniad yn y paragraff hwn os yw’r person sy’n gyfrifol am gynnal busnes B yn peidio â chynnal busnes A yn y fangre.
Cau llety gwyliau neu lety teithio nad yw’n hunangynhwysol
8.—(1) O ran person sy’n gyfrifol am gynnal busnes a restrir ym mharagraffau 14 i 17 (llety gwyliau neu lety teithio)—
(a)
rhaid iddo gau i aelodau’r cyhoedd unrhyw fangre a weithredir fel rhan o’r busnes, a
(b)
ni chaiff gynnal busnes yn y fangre honno ac eithrio yn unol â’r paragraff hwn.
(2) Ond nid yw is-baragraff (1) yn atal defnyddio mangre ar gyfer darparu llety—
(a)
mewn safle gwersylla neu safle gwyliau, ar yr amod mai pwyntiau dŵr a phwyntiau gwaredu gwastraff yw’r unig gyfleusterau a rennir a ddefnyddir gan westeion yn y safle gwersylla neu’r safle gwyliau, neu
(b)
mewn mangreoedd ar wahân a hunangynhwysol.
(3) Ac nid yw is-baragraff (1) yn atal—
(a)
gwneud gwaith cynnal a chadw ac atgyweirio neu waith arall i sicrhau bod mangre yn addas i’w defnyddio pan nad yw is-baragraff (1) yn gymwys i’r fangre mwyach;
(b)
defnyddio mangre at unrhyw ddiben y mae Gweinidogion Cymru neu awdurdod lleol yn gofyn amdano neu’n ei awdurdodi;
(c)
darparu llety ar gyfer unrhyw bersonau sy’n aros yn y llety hwnnw pan ddechreuodd y paragraff hwn fod yn gymwys yn fwyaf diweddar i’r ardal y mae’r llety wedi ei leoli ynddi ac—
(i)
nad ydynt yn gallu dychwelyd i’w prif breswylfa, neu
(ii)
sy’n defnyddio’r llety fel eu prif breswylfa;
(d)
defnyddio mangre i gynnal y busnes drwy ddarparu gwybodaeth neu wasanaethau eraill—
(i)
drwy wefan, neu fel arall drwy gyfathrebiad ar lein,
(ii)
dros y ffôn, gan gynnwys ymholiadau drwy neges destun, neu
(iii)
drwy’r post.
(4) Nid yw mangre ar wahân ac yn hunangynhwysol at ddibenion y paragraff hwn ond—
(a)
os y’i darperir i bersonau sy’n aelodau o’r un aelwyd neu’r un aelwyd estynedig, a
(b)
os na rennir unrhyw un neu ragor o’r canlynol ag aelodau o unrhyw aelwyd arall—
(i)
ceginau,
(ii)
mannau cysgu,
(iii)
ystafelloedd ymolchi, neu
(iv)
mannau cymunedol o dan do.
(5) Yn y paragraff hwn—
(a)
nid yw derbynfa i’w thrin fel pe bai’n gyfleuster a rennir at ddibenion is-baragraff (2)(a);
(b)
mae “mannau cymunedol” yn cynnwys unrhyw ardal o’r fangre sydd ar agor i’r cyhoedd, ond nid yw’n cynnwys derbynfa na choridorau, lifftiau na grisiau a ddefnyddir i fynd i rannau eraill o’r fangre.
(6) Pan—
(a)
bo’n ofynnol i berson sy’n gyfrifol am gynnal busnes (“busnes A”) yn rhinwedd y paragraff hwn beidio â chynnal busnes A mewn mangre, a
(b)
bo busnes A yn ffurfio rhan o fusnes mwy (“busnes B”),
cydymffurfir â’r gofyniad yn y paragraff hwn os yw’r person sy’n gyfrifol am gynnal busnes B yn peidio â chynnal busnes A yn y fangre.
PENNOD 2
Busnesau neu wasanaethau y mae’n ofynnol cau eu mangreoedd
Cau busnesau a gwasanaethau
9.—(1) O ran person sy’n gyfrifol am gynnal busnes neu ddarparu gwasanaeth a restrir ym mharagraffau 18 i 35—
(a)
rhaid iddo gau i aelodau’r cyhoedd unrhyw fangre a weithredir fel rhan o’r busnes neu’r gwasanaeth, a
(b)
ni chaiff gynnal y busnes neu’r gwasanaeth yn y fangre honno ac eithrio yn unol â’r paragraff hwn.
(2) O ran ei gymhwysiad i fusnes neu wasanaeth a restrir ym mharagraffau 27 (ffeiriau pleser, parciau diddanu a pharciau thema), 28 (busnesau gwyliau, gweithgareddau hamdden neu ddigwyddiadau), 29 (amgueddfeydd ac orielau), 32 (parciau a chanolfannau trampolîn), 33 (sbaon), 34 (lleoliadau ar gyfer digwyddiadau neu gynadleddau (gan gynnwys lleoliadau ar gyfer priodasau)) a 35 (atyniadau i ymwelwyr), nid yw is-baragraff (1) yn gymwys i—
(a)
ardal gyhoeddus awyr agored o’r fangre, neu
(b)
ardal gyhoeddus o dan do o’r fangre pan fo’n angenrheidiol i’r ardal o dan do fod ar agor—
(i)
i ganiatáu mynediad i ardal gyhoeddus awyr agored,
(ii)
am resymau iechyd a diogelwch, neu
(iii)
i sicrhau y cydymffurfir â’r gofynion yn Rhan 4 o’r Rheoliadau hyn mewn perthynas â’r fangre.
(3) Nid yw is-baragraff (1) yn atal—
(a)
gwneud gwaith cynnal a chadw ac atgyweirio neu waith arall i sicrhau bod mangre yn addas i’w defnyddio pan nad yw is-baragraff (1) yn gymwys i’r fangre mwyach;
(b)
defnyddio mangre at unrhyw ddiben y mae Gweinidogion Cymru neu awdurdod lleol yn gofyn amdano neu’n ei awdurdodi;
(c)
defnyddio mangre i ddarlledu heb gynulleidfa yn bresennol yn y fangre (pa un ai dros y rhyngrwyd neu fel rhan o ddarllediad radio neu deledu) neu i ymarfer;
(d)
defnyddio mangre ar gyfer darparu nwyddau neu wasanaethau (gan gynnwys eu gwerthu, eu llogi, eu casglu neu eu danfon) mewn ymateb i archeb neu ymholiad a wneir—
(i)
drwy wefan, neu fel arall drwy gyfathrebiad ar lein,
(ii)
dros y ffôn, gan gynnwys drwy neges destun, neu
(iii)
drwy’r post;
(e)
defnyddio mangre ar gyfer darparu gwybodaeth—
(i)
drwy wefan, neu fel arall drwy gyfathrebiad ar lein,
(ii)
dros y ffôn, gan gynnwys drwy neges destun, neu
(iii)
drwy’r post.
(4) Er gwaethaf is-baragraff (1), caiff person sy’n gyfrifol am gynnal busnes neu ddarparu gwasanaeth—
(a)
a restrir ym mharagraff 28 (busnesau gwyliau, gweithgareddau hamdden neu ddigwyddiadau) agor ardaloedd o dan do ei fangre i’r cyhoedd, ond dim ond at ddibenion hwyluso gweithgaredd wedi ei drefnu er datblygiad neu lesiant personau a oedd o dan 18 oed ar 31 Awst 2020 (gan gynnwys chwaraeon, cerddoriaeth a gweithgareddau hamdden eraill megis y rheini a ddarperir ar gyfer plant y tu allan i oriau’r ysgol ac yn ystod gwyliau’r ysgol);
(b)
a restrir ym mharagraff 33 (sbaon) agor ardaloedd o dan do ei fangre i’r cyhoedd, ond dim ond at ddibenion darparu, drwy apwyntiad, wasanaethau cysylltiad agos neu wasanaethau a ddarperir gan ddeintyddion, optegwyr, optometryddion, awdiolegwyr, ciropodyddion, ceiropractyddion, osteopathiaid, ffisiotherapyddion ac aciwbigwyr.
(5) Pan—
(a)
bo’n ofynnol i berson sy’n gyfrifol am gynnal busnes (“busnes A”) yn rhinwedd y paragraff hwn beidio â chynnal busnes A mewn mangre, a
(b)
bo busnes A yn ffurfio rhan o fusnes mwy (“busnes B”),
cydymffurfir â’r gofyniad yn y paragraff hwn os yw’r person sy’n gyfrifol am gynnal busnes B yn peidio â chynnal busnes A yn y fangre.
PENNOD 3
Busnesau a gwasanaethau y mae eu mangreoedd wedi eu hesemptio rhag y gofyniad i gau
Esemptiad rhag y gofyniad i gau
10.—(1) Er gwaethaf darpariaethau blaenorol y Rhan hon—
(a)
caiff mangre a gymeradwywyd agor i’r cyhoedd i’r graddau y mae hyn yn ofynnol at ddibenion gweinyddu priodas, ffurfio partneriaeth sifil neu seremoni briodas arall yn y fangre;
(b)
caiff mangre a ddefnyddir fel lleoliad ar gyfer gweinyddu priodas, ffurfio partneriaeth sifil neu seremoni briodas arall, neu ar gyfer dathlu digwyddiad o’r fath, agor i’r cyhoedd at ddibenion galluogi person i ymweld â’r fangre, drwy apwyntiad, gyda golwg ar archebu’r fangre ar gyfer gweinyddu priodas, ffurfio partneriaeth sifil neu seremoni briodas arall, neu ar gyfer dathlu digwyddiad o’r fath.
(2) Yn y paragraff hwn, ystyr “mangre a gymeradwywyd” yw mangre sydd wedi ei chymeradwyo yn unol â Rheoliadau Priodasau a Phartneriaethau Sifil (Mangreoedd a Gymeradwywyd) 2005(4)—
(a)
fel mangre y caniateir i briodasau gael eu gweinyddu ynddi yn unol ag adran 26(1)(bb) o Ddeddf Priodas 1949(5), neu
(b)
at ddibenion adran 6(3A)(a) o Ddeddf Partneriaeth Sifil 2004(6).
PENNOD 4
Rhestr o fangreoedd caeedig neu rannol gaeedig
Mangreoedd caeedig neu rannol gaeedig
Busnesau bwyd a diod
11.  Bariau (gan gynnwys bariau mewn clybiau aelodau).
12.  Tafarndai.
13.  Caffis, ffreuturau a bwytai (gan gynnwys ffreuturau yn y gweithle ac ystafelloedd bwyta mewn clybiau aelodau).
Llety gwyliau neu lety teithio
14.  Safleoedd gwersylla.
15.  Safleoedd gwyliau.
16.  Gwestai a llety gwely a brecwast.
17.  Llety gwyliau arall (gan gynnwys fflatiau gwyliau, hostelau a thai byrddio).
Hamdden a chymdeithasol etc.
18.  Clybiau nos, disgos, neuaddau dawnsio neu leoliadau eraill sydd wedi eu hawdurdodi ar gyfer gwerthu neu gyflenwi alcohol lle y darperir cerddoriaeth fyw neu wedi ei recordio i aelodau’r cyhoedd neu aelodau’r lleoliad ddawnsio.
19.  Lleoliadau adloniant rhywiol (o fewn yr ystyr a roddir i “sexual entertainment venue” gan baragraff 2A o Atodlen 3 i Ddeddf Llywodraeth Leol (Darpariaethau Amrywiol) 1982).
20.  Sinemâu, ac eithrio sinemâu o sedd cerbyd.
21.  Neuaddau cyngerdd a theatrau, ac eithrio theatrau o sedd cerbyd.
22.  Casinos.
23.  Neuaddau bingo.
24.  Arcedau diddanu.
25.  Alïau bowlio.
26.  Canolfannau neu fannau chwarae o dan do.
27.  Ffeiriau pleser, parciau diddanu a pharciau thema.
28.  Busnesau gwyliau, gweithgareddau hamdden neu ddigwyddiadau.
29.  Amgueddfeydd ac orielau.
30.  Rinciau sglefrio iâ.
31.  Parciau a chanolfannau trampolîn.
32.  Parciau a chanolfannau sglefrio o dan do.
33.  Sbaon.
34.  Lleoliadau ar gyfer digwyddiadau neu gynadleddau (gan gynnwys lleoliadau ar gyfer priodasau).
35.  Atyniadau i ymwelwyr.”
(15) Yn Atodlen 3A—
(a)
ym mharagraff 1—
(i)
yn is-baragraff (2), hepgorer “o ddim mwy na 2 aelwyd”;
(ii)
yn is-baragraff (3)(a), ar ôl “11 oed” mewnosoder “, cyhyd â bod y personau sy’n cymryd rhan yn y cynulliad (gan gynnwys unrhyw blant o dan 11 oed) yn dod o ddim mwy na 6 aelwyd”;
(iii)
yn is-baragraff (5), hepgorer paragraff (b);
(iv)
yn is-baragraff (6), yn lle paragraff (ba) rhodder—
“(ba)
gweithio neu’n darparu gwasanaethau gwirfoddol neu elusennol, neu’n cael gwasanaethau oddi wrth berson sy’n gweithio neu’n darparu gwasanaethau gwirfoddol neu elusennol;”;
(b)
ym mharagraff 2—
(i)
ar ôl is-baragraff (1) mewnosoder—
“(1A) Ond caiff person gymryd rhan mewn cynulliad o’r fath yn yr awyr agored os nad oes mwy na 6 pherson yn y cynulliad.
(1B) Wrth bennu, at ddibenion is-baragraff (1A), nifer y personau sy’n cymryd rhan mewn cynulliad, nid yw’r canlynol i’w hystyried—
(a)
unrhyw blant o dan 11 oed, cyhyd â bod y personau sy’n cymryd rhan yn y cynulliad (gan gynnwys unrhyw blant o dan 11 oed) yn dod o ddim mwy na 6 aelwyd;
(b)
gofalwr person sy’n cymryd rhan yn y cynulliad.”;
(ii)
yn is-baragraff (3), hepgorer paragraff (b);
(iii)
yn is-baragraff (4), ar ôl paragraff (b) mewnosoder—
“(c)
gweithio neu’n darparu gwasanaethau gwirfoddol neu elusennol;
(d)
mynd i weinyddiad priodas, ffurfiad partneriaeth sifil neu seremoni briodas arall—
(i)
fel parti i’r briodas, y bartneriaeth sifil neu’r briodas arall,
(ii)
os caiff ei wahodd i fynd i’r briodas, y bartneriaeth sifil neu’r briodas arall, neu
(iii)
fel gofalwr person sy’n mynd i’r briodas, y bartneriaeth sifil neu’r briodas arall;
(e)
cymryd rhan mewn cynulliad yn yr awyr agored o ddim mwy na 30 o bobl mewn llety gwyliau neu lety teithio, heb gyfrif personau o dan 11 oed na phersonau sy’n gweithio yn y fangre, i—
(i)
dathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020;
(ii)
dathlu bywyd person ymadawedig y cynhelir ei angladd ar neu ar ôl 26 Mawrth 2020;
(f)
cymryd rhan mewn gweithgaredd wedi ei drefnu yn yr awyr agored neu’n hwyluso’r gweithgaredd hwnnw—
(i)
lle nad yw mwy na 30 o bobl yn bresennol, heb gyfrif personau o dan 11 oed na phersonau sy’n gweithio fel rhan o’r gweithgaredd neu sy’n darparu gwasanaethau gwirfoddol fel rhan ohono, a
(ii)
lle nad oes unrhyw alcohol yn cael ei yfed;
(g)
mynd i ddigwyddiad neu’n hwyluso digwyddiad sydd wedi ei awdurdodi gan Weinidogion Cymru yn unol â pharagraff 5A.”;
(c)
ym mharagraff 3—
(i)
yn is-baragraff (2)(b), hepgorer “o ddim mwy na 2 aelwyd”;
(ii)
yn is-baragraff (3)(a), ar ôl “11 oed” mewnosoder “, cyhyd â bod y personau sy’n cymryd rhan yn y cynulliad (gan gynnwys unrhyw blant o dan 11 oed) yn dod o ddim mwy na 6 aelwyd”;
(iii)
yn is-baragraff (6)—
(aa)
ar ôl paragraff (d) mewnosoder—
“(da)
cymryd rhan mewn cynulliad yn yr awyr agored o ddim mwy na 30 o bobl mewn mangre reoleiddiedig, heb gyfrif personau o dan 11 oed na phersonau sy’n gweithio yn y fangre, i—
(i)
dathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020;
(ii)
dathlu bywyd person ymadawedig y cynhelir ei angladd ar neu ar ôl 26 Mawrth 2020;”;
(bb)
ar ôl paragraff (g) mewnosoder—
“(ga)
cymryd rhan mewn gweithgaredd wedi ei drefnu yn yr awyr agored neu’n hwyluso’r gweithgaredd hwnnw—
(i)
lle nad yw mwy na 30 o bobl yn bresennol, heb gyfrif personau o dan 11 oed na phersonau sy’n gweithio fel rhan o’r gweithgaredd neu sy’n darparu gwasanaethau gwirfoddol fel rhan ohono, oni bai bod y gweithgaredd wedi ei drefnu at ddibenion protestio, neu bicedu a gynhelir yn unol â Deddf yr Undebau Llafur a Chysylltiadau Llafur (Cydgrynhoi) 1992, a
(ii)
lle nad oes unrhyw alcohol yn cael ei yfed.”;
(cc)
ar ôl paragraff (h) mewnosoder—
“(i)
mynd i ddigwyddiad neu’n hwyluso digwyddiad sydd wedi ei awdurdodi gan Weinidogion Cymru yn unol â pharagraff 5A.”;
(d)
ym mharagraff 5—
(i)
yn is-baragraff (1) hepgorer “o dan 11 oed na phersonau”;
(ii)
ar ôl is-baragraff (1) mewnosoder—
“(1A) Nid yw is-baragraff (1) yn gymwys i berson sy’n ymwneud â threfnu digwyddiad a awdurdodwyd gan Weinidogion Cymru o dan baragraff 5A.”;
(e)
ar ôl paragraff 5 mewnosoder—
“Digwyddiadau awdurdodedig
5A.—(1) Caiff Gweinidogion Cymru roi awdurdodiad ysgrifenedig i ddigwyddiad gael ei gynnal—
(a)
lle y mae mwy na 15 o bobl yn bresennol pan fo’r digwyddiad yn digwydd yn gyfan gwbl neu’n bennaf o dan do, neu
(b)
lle y mae mwy na 30 o bobl yn bresennol pan fo’r digwyddiad yn digwydd yn gyfan gwbl neu’n bennaf yn yr awyr agored.
(2) Nid yw cyfeiriadau yn is-baragraff (1) at niferoedd o bobl yn cynnwys personau sy’n gweithio yn y digwyddiad neu sy’n darparu gwasanaethau gwirfoddol ynddo.
(3) Caniateir rhoi awdurdodiad o dan is-baragraff (1) mewn perthynas â digwyddiad penodol neu ddisgrifiad penodol o ddigwyddiadau.
(4) O ran awdurdodiad o dan is-baragraff (1)—
(a)
rhaid iddo gael ei roi i berson y mae Gweinidogion Cymru yn ystyried ei fod yn gyfrifol am drefnu’r digwyddiad, a
(b)
caiff ei gwneud yn ofynnol i’r digwyddiad gael ei gynnal yn unol ag unrhyw ofynion, unrhyw gyfyngiadau neu unrhyw amodau eraill a bennir gan Weinidogion Cymru.
(5) Rhaid i Weinidogion Cymru gyhoeddi—
(a)
awdurdodiad a roddir o dan is-baragraff (1), a
(b)
manylion unrhyw ofynion, unrhyw gyfyngiadau neu unrhyw amodau eraill a bennir gan Weinidogion Cymru mewn perthynas â digwyddiad sydd i’w gynnal o dan yr awdurdodiad.
(6) Caiff Gweinidogion Cymru dynnu awdurdodiad yn ôl ar unrhyw adeg drwy roi hysbysiad ysgrifenedig i’r person y rhoddwyd yr awdurdodiad iddo.
(7) Ni chaniateir i awdurdodiad gael ei dynnu yn ôl o dan is-baragraff (6)—
(a)
onid oes gan Weinidogion Cymru sail resymol dros gredu na chaiff y digwyddiad ei gynnal, neu nad yw’n cael ei gynnal, yn unol â gofyniad, cyfyngiad neu amod arall a bennwyd ganddynt, neu
(b)
onid yw Gweinidogion Cymru yn ystyried ei bod yn angenrheidiol ac yn gymesur tynnu’r awdurdodiad yn ôl at ddiben atal, diogelu rhag, rheoli neu ddarparu ymateb iechyd y cyhoedd i fynychder neu ledaeniad haint gan y coronafeirws.”;
(f)
ym mharagraff 7—
(i)
yn y pennawd, ar ôl “Cau” mewnosoder “mangreoedd o dan do”;
(ii)
yn is-baragraff (1)—
(aa)
ym mharagraff (a), yn lle “fangre a weithredir fel rhan o’r busnes” rhodder “ran o’i fangre sydd o dan do ac a ddefnyddir i fwyta bwyd neu i yfed diod”;
(bb)
hepgorer paragraff (b);
(g)
ym mharagraff 10—
(i)
ar ôl is-baragraff (1) mewnosoder—
“(1A) O ran ei gymhwysiad i fusnes neu wasanaeth a restrir ym mharagraffau 33, 34, 35, 37, 39, 40 a 41, nid yw is-baragraff (1) yn gymwys i—
(a)
ardal gyhoeddus awyr agored o’r fangre, neu
(b)
ardal gyhoeddus o dan do o’r fangre pan fo’n angenrheidiol i’r ardal o dan do fod ar agor—
(i)
i ganiatáu mynediad i ardal gyhoeddus awyr agored,
(ii)
am resymau iechyd a diogelwch, neu
(iii)
i sicrhau y cydymffurfir â’r gofynion yn Rhan 4 o’r Rheoliadau hyn mewn perthynas â’r fangre.”;
(ii)
hepgorer is-baragraff (3)(b);
(h)
ym mharagraff 11, hepgorer is-baragraffau (2) a (3);
(i)
yn lle paragraff 26 rhodder—
“26.  Sinemâu, ac eithrio sinemâu o sedd cerbyd.”;
(j)
yn lle paragraff 27 rhodder—
“27.  Neuaddau cyngerdd a theatrau, ac eithrio theatrau o sedd cerbyd.”;
(k)
ym mharagraff 36, ar ôl “sglefrio” mewnosoder “iâ”;
(l)
yn lle paragraff 41 rhodder—
“41.  Atyniadau i ymwelwyr.”;
(m)
yn lle paragraff 43 rhodder—
“43.  Pyllau nofio o dan do.”
(16) Yn Atodlen 4, paragraff 37, ar ôl “sglefrio” mewnosoder “iâ”.
(17) Yn Atodlen 5, paragraff 2—
(a)
yn y geiriau o flaen paragraff (a), yn lle “25 Ebrill” rhodder “2 Mai”;
(b)
ar ôl paragraff (e) mewnosoder—
“(ea)
mae rheoliad 31(3) i’w ddarllen fel pe bai “paragraff 5A o Atodlen 3A” wedi ei roi yn lle “paragraff 6 o Atodlen 3”;”.
(18) Yn Atodlen 7, paragraff 30, ar ôl “sglefrio” mewnosoder “iâ”.
(19) Yn Atodlen 8, paragraff 7—
(a)
yn lle is-baragraff (2), rhodder—
“(2) Cyn gynted ag y bo’n rhesymol ymarferol ar ôl dyroddi’r hysbysiad, rhaid i’r swyddog gorfodaeth—
(a)
arddangos mewn man amlwg yn agos i bob mynedfa i’r fangre—
(i)
copi o’r hysbysiad, neu wybodaeth ynghylch ble y gellir gweld yr hysbysiad, a
(ii)
arwydd ar y ffurf a nodir yn Atodlen 9;
(b)
trefnu i’r hysbysiad gael ei gyhoeddi ar wefan yr awdurdod lleol ar gyfer yr ardal lle y mae’r fangre.”;
(b)
yn is-baragraff (3), hepgorer “hysbysiad neu”;
(c)
yn lle is-baragraff (4) rhodder—
“(4) Rhaid i’r canlynol barhau i gael eu harddangos neu eu cyhoeddi (yn ôl y digwydd) yn unol ag is-baragraff (2) am gyhyd ag y mae’r hysbysiad yn cael effaith—
(a)
copi o’r hysbysiad neu wybodaeth ynghylch ble y gellir gweld yr hysbysiad;
(b)
yr arwydd.”
(20) Yn Atodlen 9—
(a)
yn lle paragraff 1(1) rhodder—
“(1) Rhaid i arwydd sydd i’w arddangos o dan baragraff 7(2)(a)(ii) o Atodlen 8 mewn cysylltiad â dyroddi hysbysiad gwella mangre fod ar y ffurf a nodir isod.”;
(b)
yn lle paragraff 2(1) rhodder—
“(1) Rhaid i arwydd sydd i’w arddangos o dan baragraff 7(2)(a)(ii) o Atodlen 8 mewn cysylltiad â dyroddi hysbysiad cau mangre fod ar y ffurf a nodir isod.”
Gwybodaeth Cychwyn
I1
Rhl. 2(1)(15)(a)(i)(ii)(b)(i) mewn grym ar 24.4.2021, gweler rhl. 1(3)
I2
Rhl. 2(15)(f) mewn grym ar 26.4.2021 am 6.00 a.m., gweler rhl. 1(4)
I3
Rhl. 2(2)-(14)(15)(a)(iii)(iv)(b)(ii)(iii)(c)-(e)(g)-(m)(16)-(20) mewn grym ar 26.4.2021 yn union cyn dechrau’r diwrnod ar 26 Ebrill 2021, gweler rhl. 1(2)
(1)
O.S. 2020/1609 (Cy. 335) fel y’i diwygiwyd gan O.S. 2020/1610 (Cy. 336), O.S. 2020/1623 (Cy. 340), O.S. 2020/1645 (Cy. 345), O.S. 2021/20 (Cy. 7), O.S. 2021/46 (Cy. 10), O.S. 2021/57 (Cy. 13), O.S. 2021/66 (Cy. 15), O.S. 2021/95 (Cy. 26), O.S. 2021/103 (Cy. 28), O.S. 2021/172 (Cy. 40), O.S. 2021/210 (Cy. 52), O.S. 2021/307 (Cy. 79) ac O.S. 2021/413 (Cy. 133).
(2)
1992 p. 52.
(3)
2006 p. 47. Mewnosodwyd paragraff 7(3B) gan adran 66(2) o Ddeddf Diogelu Rhyddidau 2012 (p. 9).
(4)
O.S. 2005/3168, fel y’i diwygiwyd gan O.S. 2011/2661, O.S. 2013/2294 ac O.S. 2019/1458.
(5)
1949 p. 76; amnewidiwyd adran 26 gan adran 3 o Ddeddf Priodas (Parau o’r Un Rhyw) 2013 (p. 30).
(6)
2004 p. 33; amnewidiwyd adran 6(3A) gan baragraff 2(2) o Atodlen 1 i O.S. 2005/2000.Mark Drakeford
Y Prif Weinidog, un o Weinidogion Cymru
Am 3.16 p.m. ar 23 Ebrill 2021NODYN ESBONIADOL
(Nid yw’r nodyn hwn yn rhan o’r Rheoliadau)
Mae Rhan 2A o Ddeddf Iechyd y Cyhoedd (Rheoli Clefydau) 1984 yn galluogi Gweinidogion Cymru, drwy reoliadau, i wneud darpariaeth at ddiben atal, diogelu rhag, rheoli neu ddarparu ymateb iechyd y cyhoedd i fynychder neu ledaeniad haint neu halogiad yng Nghymru.
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae’r Rheoliadau hyn yn diwygio Rheoliadau Diogelu Iechyd (Cyfyngiadau Coronafeirws) (Rhif 5) (Cymru) 2020 (O.S. 2020/1609 (Cy. 335)) (“y prif Reoliadau”) fel a ganlyn.
Mae’r cyfnod y mae’r darpariaethau dros dro yn Atodlen 3A yn gymwys ynddo (wrth bontio o Lefel Rhybudd 4 i Lefel Rhybudd 3) wedi ei estyn i ddiwedd y diwrnod ar 2 Mai 2021.
Mae’r cyfyngiad ar bobl rhag ymgynnull pan gynhelir gwaith yng nghartrefi pobl, er enghraifft gan grefftwyr, wedi ei wneud yn glir drwy ddarparu y caniateir hyn ar Lefelau Rhybudd 1, 2 a 3 (ac yn y cyfnod trosiannol sy’n gymwys ar hyn o bryd) heb fod angen iddo fod yn “rhesymol angenrheidiol” a heb fod angen “nad oes dewis arall sy’n rhesymol”.
Mae’r cyfyngiadau cyffredinol ar ymgynnull ag eraill yn yr awyr agored wedi eu llacio drwy ddileu’r gofyniad mai dim ond o ddwy aelwyd wahanol y caiff y rheini sy’n ymgynnull ddod. Mae hyn yn golygu y caiff unrhyw 6 pherson ymgynnull yn yr awyr agored bellach, heb gynnwys plant o dan 11 oed (ar yr amod nad ydynt yn dod o fwy na 6 aelwyd) neu ofalwyr. Mae’r newid hwn yn cymryd effaith ar 24 Ebrill 2021 a bydd hefyd yn gymwys ar Lefel Rhybudd 3.
Yn ogystal, caiff pobl ymgynnull yn yr awyr agored at ddibenion cymryd rhan mewn gweithgareddau sydd wedi eu trefnu’n ffurfiol sy’n cynnwys hyd at 30 o bobl (mae hyn yn golygu bod person dynodedig yn gyfrifol am y gweithgaredd, bod pob mesur rhesymol yn cael ei gymryd i leihau lledaeniad y coronafeirws wrth ymgymryd â’r gweithgaredd ac nad yw alcohol yn cael ei yfed). Mae’r newid hwn yn cael effaith o 26 Ebrill 2021.
Gall gweithgareddau sydd wedi eu trefnu’n ffurfiol gynnwys protestio a phicedu, a all ddigwydd heb gyfyngu ar nifer y bobl sy’n bresennol ar bob Lefel Rhybudd ac eithrio Lefel Rhybudd 4.
Mae darpariaeth benodol wedi ei gwneud i ganiatáu cynulliadau yn yr awyr agored, o hyd at 30 o bobl, i ddathlu gweinyddiad priodas, ffurfiad partneriaeth sifil neu seremoni briodas arall a ddigwyddodd ar neu ar ôl 26 Mawrth 2020. Ac, yn yr un modd, caniateir cynulliadau yn yr awyr agored o hyd at 30 o bobl i ddathlu bywyd person ymadawedig y cynhelir ei angladd ar neu ar ôl 26 Mawrth 2020. Mae’r newid hwn yn cael effaith o 26 Ebrill 2021.
Caniateir i fusnesau penodol ailagor eu mangreoedd ar gyfer gweithgareddau yn yr awyr agored. Mae hyn yn cynnwys busnesau bwyd a diod, atyniadau i ymwelwyr a phyllau nofio. Mae’r newid hwn yn cael effaith o ddechrau’r diwrnod ar 26 Ebrill 2021, ac eithrio ar gyfer busnesau bwyd a diod a gaiff agor o 6 a.m. ymlaen y diwrnod hwnnw.
Caniateir trefnu digwyddiadau “peilot” â chaniatâd Gweinidogion Cymru. Mae hyn hefyd i fod yn gymwys ar Lefel Rhybudd 3 (ac roedd eisoes wedi ei ganiatáu ar Lefelau Rhybudd 2 a 1).
Mae diwygiadau wedi eu gwneud hefyd i Atodlenni 1, 2 a 3 (yr Atodlenni sy’n gymwys ar Lefelau Rhybudd 1, 2 a 3). Mae’r rhain wedi eu gwneud i adlewyrchu cynnwys Cynllun Rheoli’r Coronafeirws a gyhoeddwyd gan Lywodraeth Cymru ym mis Mawrth 2021 a mân newidiadau eraill sydd wedi eu gwneud i’r cyfyngiadau yn ystod y cyfnod o bontio o Lefel Rhybudd 4 i Lefel Rhybudd 3 y bwriedir iddynt barhau i gael effaith ar y Lefelau Rhybudd eraill. O ganlyniad i hyn a’r diwygiadau eraill y cyfeirir atynt uchod, mae Atodlen 3 wedi ei hatgynhyrchu’n llawn.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ni luniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.