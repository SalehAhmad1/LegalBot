OFFERYNNAU STATUDOL CYMRU
2020 Rhif 585 (Cy. 133)
Y GWASANAETH IECHYD GWLADOL, CYMRU
Rheoliadau’r Gwasanaeth Iechyd Gwladol (Datgymhwyso Dros Dro Ddeiliadaeth Swydd) (Cymru) (Coronafeirws) 2020
Gwnaed
10 Mehefin 2020
Gosodwyd gerbron Senedd Cymru
11 Mehefin 2020
Yn dod i rym
5 Gorffennaf 2020
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir iddynt gan adran 203(9) a (10) o Ddeddf y Gwasanaeth Iechyd Gwladol (Cymru) 2006(1), a pharagraff 4(1)(a), (b) ac (e) o Atodlen 2 iddi, paragraff 4(1)(a) ac (f) o Atodlen 3 iddi a pharagraff 5(a) o Atodlen 5 iddi.
(1)
2006 p. 42. Gweler adran 206(1) am y diffiniad o “regulations”.Enwi, cychwyn a dehongli
1.—(1) Enw’r Rheoliadau hyn yw Rheoliadau’r Gwasanaeth Iechyd Gwladol (Datgymhwyso Dros Dro Ddeiliadaeth Swydd) (Cymru) (Coronafeirws) 2020.
(2) Daw’r Rheoliadau hyn i rym ar 5 Gorffennaf 2020.
(3) Yn y Rheoliadau hyn, ystyr “y cyfnod perthnasol” yw’r cyfnod sy’n dechrau â’r diwrnod y daw’r Rheoliadau hyn i rym ac sy’n dod i ben ar 31 Mawrth 2021.Deiliadaeth swydd aelod ac aelod cyswllt o Fyrddau Iechyd Lleol
2.  Nid yw rheoliadau 6(5) a 7(5) o Reoliadau Byrddau Iechyd Lleol (Cyfansoddiad, Aelodaeth a Gweithdrefnau) (Cymru) 2009(1) yn gymwys yn ystod y cyfnod perthnasol.
(1)
O.S. 2009/779 (Cy. 67), y mae diwygiadau iddo nad ydynt yn berthnasol i’r Rheoliadau hyn.Deiliadaeth swydd cadeirydd a chyfarwyddwyr anweithredol Ymddiriedolaeth Gwasanaeth Iechyd Gwladol Iechyd Cyhoeddus Cymru
3.  Nid yw rheoliad 14(3) o Reoliadau Ymddiriedolaeth Gwasanaeth Iechyd Gwladol Iechyd Cyhoeddus Cymru (Aelodaeth a Gweithdrefn) 2009(1) yn gymwys yn ystod y cyfnod perthnasol.
(1)
O.S. 2009/1385 (Cy. 141), y mae diwygiadau iddo nad ydynt yn berthnasol i’r Rheoliadau hyn.Deiliadaeth swydd cadeirydd ac is-gadeirydd Pwyllgor Gwasanaethau Iechyd Arbenigol Cymru a’i aelodau nad ydynt yn swyddogion
4.  Nid yw rheoliadau 6(5) a 7(4) o Reoliadau Pwyllgor Gwasanaethau Iechyd Arbenigol Cymru (Cymru) 2009(1) yn gymwys yn ystod y cyfnod perthnasol.
(1)
O.S. 2009/3097 (Cy. 270), y mae diwygiadau iddo nad ydynt yn berthnasol i’r Rheoliadau hyn.Deiliadaeth swydd cadeirydd neu is-gadeirydd Pwyllgor Cydwasanaethau Ymddiriedolaeth Gwasanaeth Iechyd Gwladol Felindre
5.  Nid yw rheoliad 8(5) o Reoliadau Pwyllgor Cydwasanaethau Ymddiriedolaeth Gwasanaeth Iechyd Gwladol Felindre (Cymru) 2012(1) yn gymwys yn ystod y cyfnod perthnasol.
(1)
O.S. 2012/1261 (Cy. 156), y mae diwygiadau iddo nad ydynt yn berthnasol i’r Rheoliadau hyn.Deiliadaeth swydd cadeirydd ac is-gadeirydd y Pwyllgor Gwasanaethau Ambiwlans Brys
6.  Nid yw rheoliadau 6(5) a 7(4) o Reoliadau’r Pwyllgor Gwasanaethau Ambiwlans Brys (Cymru) 2014(1) yn gymwys yn ystod y cyfnod perthnasol.
(1)
O.S. 2014/566 (Cy. 67), y mae diwygiadau iddo nad ydynt yn berthnasol i’r Rheoliadau hyn.Deiliadaeth swydd aelodau nad ydynt yn swyddogion o Addysg a Gwella Iechyd Cymru
7.  Yn rheoliad 4(3) o Reoliadau Addysg a Gwella Iechyd Cymru 2017(1), nid yw’r geiriau “ond ni chaniateir i berson fod yn aelod nad yw’n swyddog am gyfnod cyfan sy’n hwy nag 8 mlynedd” yn gymwys yn ystod y cyfnod perthnasol.
(1)
O.S. 2017/909 (Cy. 221).Diwedd y cyfnod perthnasol
8.  Caiff unrhyw berson a benodir neu a ailbenodir yn unol â’r Rheoliadau y cyfeirir atynt yn rheoliadau 2 i 7 o’r Rheoliadau hyn, fel y’u haddesir, barhau i ddal a gadael y swydd, ar ddiwedd y cyfnod perthnasol, yn unol â thelerau penodiad neu ailbenodiad y person hwnnw.Vaughan Gething
Y Gweinidog Iechyd a Gwasanaethau Cymdeithasol, un o Weinidogion Cymru
10 Mehefin 2020NODYN ESBONIADOL
(Nid ywʼr nodyn hwn yn rhan oʼr Rheoliadau)
Mae’r Rheoliadau hyn yn datgymhwyso dros dro ddarpariaethau penodol sy’n ymwneud â deiliadaeth swydd aelodau o fyrddau a phwyllgorau cyrff penodol y Gwasanaeth Iechyd Gwladol i ymdrin â’r amharu ar apwyntiadau yn ystod y pandemig COVID-19, er mwyn galluogi aelodau o fyrddau a phwyllgorau sy’n nesáu at ddiwedd eu deiliadaeth i barhau yn y swydd.
Mae rheoliad 2 yn datgymhwyso dros dro uchafswm cyfnod deiliadaeth swydd aelodau ac aelodau cyswllt Byrddau Iechyd Lleol fel y’i rhagnodir yn Rheoliadau Byrddau Iechyd Lleol (Cyfansoddiad, Aelodaeth a Gweithdrefnau) (Cymru) 2009.
Mae rheoliad 3 yn datgymhwyso dros dro uchafswm cyfnod deiliadaeth swydd cadeirydd a chyfarwyddwyr anweithredol Ymddiriedolaeth Gwasanaeth Iechyd Gwladol Iechyd Cyhoeddus Cymru fel y’i rhagnodir yn Rheoliadau Ymddiriedolaeth Gwasanaeth Iechyd Gwladol Iechyd Cyhoeddus Cymru (Aelodaeth a Gweithdrefn) 2009.
Mae rheoliad 4 yn datgymhwyso dros dro uchafswm cyfnod deiliadaeth swydd cadeirydd ac is-gadeirydd Pwyllgor Gwasanaethau Iechyd Arbenigol Cymru a’i aelodau nad ydynt yn swyddogion fel y’i rhagnodir yn Rheoliadau Pwyllgor Gwasanaethau Iechyd Arbenigol Cymru (Cymru) 2009.
Mae rheoliad 5 yn datgymhwyso dros dro uchafswm cyfnod deiliadaeth swydd cadeirydd ac is-gadeirydd Pwyllgor Cydwasanaethau Ymddiriedolaeth Gwasanaeth Iechyd Gwladol Felindre fel y’i rhagnodir yn Rheoliadau Pwyllgor Cydwasanaethau Ymddiriedolaeth Gwasanaeth Iechyd Gwladol Felindre (Cymru) 2012.
Mae rheoliad 6 yn datgymhwyso dros dro uchafswm cyfnod deiliadaeth swydd cadeirydd ac is-gadeirydd y Pwyllgor Gwasanaethau Ambiwlans Brys fel y’i rhagnodir yn Rheoliadau’r Pwyllgor Gwasanaethau Ambiwlans Brys (Cymru) 2014.
Mae rheoliad 7 yn datgymhwyso dros dro uchafswm cyfnod deiliadaeth swydd aelod nad yw’n swyddog o Addysg a Gwella Iechyd Cymru fel y’i rhagnodir yn Rheoliadau Addysg a Gwella Iechyd Cymru 2017.
Mae rheoliad 8 yn galluogi unrhyw berson a benodir neu a ailbenodir yn unol â’r addasiadau a wneir gan y Rheoliadau hyn, i barhau â’i gyfnod swydd ac i adael y swydd yn unol â thelerau ei benodiad neu ei ailbenodiad ar ôl diwedd y cyfnod perthnasol, pan fydd datgymhwyso dros dro uchafswm cyfnod deiliadaeth swydd yn peidio â chael effaith.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Yr Adran Iechyd a Gwasanaethau Cymdeithasol, Llywodraeth Cymru, Parc Cathays, Caerdydd, CF10 3NQ.