OFFERYNNAU STATUDOL CYMRU
2020 Rhif 529 (Cy. 124)
IECHYD Y CYHOEDD, CYMRU
Rheoliadau Diogelu Iechyd (Cyfyngiadau Coronafeirws) (Cymru) (Diwygio) (Rhif 4) 2020
Cymeradwywyd gan Senedd Cymru
Gwnaed
20 Mai 2020
Gosodwyd gerbron Senedd Cymru
21 Mai 2020
Yn dod i rym
22 Mai 2020
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir gan adrannau 45C(1) a (3)(c), 45F(2) a 45P o Ddeddf Iechyd y Cyhoedd (Rheoli Clefydau) 1984(1).
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd a cyhoedd a berir gan fynychder a lledaeniad syndrom anadlol acíwt difrifol coronafeirws 2 (SARS-CoV-2) yng Nghymru.
Mae Gweinidogion Cymru yn ystyried bod y diwygiadau a wneir gan y Rheoliadau hyn yn gymesur â’r hyn y maent yn ceisio ei gyflawni, sef ymateb iechyd y cyhoedd i’r bygythiad hwnnw.
Yn unol ag adran 45R o’r Ddeddf honno, oherwydd brys, mae Gweinidogion Cymru o’r farn ei bod yn angenrheidiol gwneud y offeryn hwn heb fod drafft wedi ei osod gerbron Senedd Cymru ac wedi ei gymeradwyo ganddi drwy benderfyniad.
(1)
1984 p. 22. Mewnosodwyd adrannau 45C, 45F a 45P gan adran 129 o Ddeddf Iechyd a Gofal Cymdeithasol (p. 14). Mae’r swyddogaethau o dan yr adrannau hyn wedi eu rhoi i “the appropriate Minister” (“y Gweinidog priodol”). O dan adran 45T(6) o Ddeddf 1984, y Gweinidog priodol, o ran Cymru, yw Gweinidogion Cymru.Enwi a dod i rym
1.  Enw’r Rheoliadau hyn yw Rheoliadau Diogelu Iechyd (Cyfyngiadau Coronafeirws) (Cymru) (Diwygio) (Rhif 4) 2020 a deuant i rym ar 22 Mai 2020.
Gwybodaeth Cychwyn
I1
Rhl. 1 mewn grym ar 22.5.2020, gweler rhl. 1Diwygio Rheoliadau Diogelu Iechyd (Cyfyngiadau Coronafeirws) (Cymru) 2020
2.—(1) Mae Rheoliadau Diogelu Iechyd (Cyfyngiadau Coronafeirws) (Cymru) 2020(1) wedi eu diwygio fel a ganlyn.
(2) Yn rheoliad 3, ym mharagraff (1)(b), yn lle’r geiriau o “diwrnod” hyd at y diwedd rhodder “y cynharaf o’r canlynol—
(i)
dirymu’r ddarpariaeth sy’n gosod y gofyniad neu’r cyfyngiad, neu
(ii)
pan ddaw’r Rheoliadau hyn i ben o dan reoliad 15.”
(3) Yn rheoliad 13, ym mharagraff (8), yn lle “, swm y gosb benodedig yw £120 ac nid yw paragraff (7) yn gymwys” rhodder
“—
(a)
nid yw paragraff (7) yn gymwys, a
(b)
rhaid i’r swm a bennir fel y gosb benodedig fod—
(i)
yn £120 yn achos yr ail hysbysiad cosb benodedig a dderbynnir;
(ii)
yn £240 yn achos y trydydd hysbysiad cosb benodedig a dderbynnir;
(iii)
yn £480 achos y pedwerydd hysbysiad cosb benodedig a dderbynnir;
(iv)
yn £960 yn achos y pumed hysbysiad cosb benodedig a dderbynnir;
(v)
yn £1920 yn achos y chweched hysbysiad cosb benodedig a dderbynnir, ac unrhyw hysbysiad cosb benodedig olynol.”
Gwybodaeth Cychwyn
I1
Rhl. 2 mewn grym ar 22.5.2020, gweler rhl. 1
(1)
O.S. 2020/353 (Cy. 80) fel y’i diwygiwyd gan Reoliadau Diogelu Iechyd (Cyfyngiadau Coronafeirws) (Cymru) (Diwygio) 2020 (O.S. 2020/399 (Cy. 88)), Rheoliadau Diogelu Iechyd (Cyfyngiadau Coronafeirws) (Cymru) (Diwygio) (Rhif 2) 2020 (O.S. 2020/452 (Cy. 102)) a Rheoliadau Diogelu Iechyd (Cyfyngiadau Coronafeirws) (Cymru) (Diwygio) (Rhif 3) 2020 (O.S. 2020/497 (Cy. 118)).Mark Drakeford
Y Prif Weinidog, un o Weinidogion Cymru
20 Mai 2020NODYN ESBONIADOL
(Nid yw’r nodyn hwn yn rhan o’r Rheoliadau)
Mae Rhan 2A o Ddeddf Iechyd y Cyhoedd (Rheoli Clefydau) 1984 yn galluogi Gweinidogion Cymru, drwy reoliadau, i wneud darpariaeth at ddiben atal, diogelu rhag, rheoli neu ddarparu ymateb iechyd y cyhoedd i fynychder neu ledaeniad haint neu halogiad yng Nghymru.
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae rheoliad 2 o’r Rheoliadau hyn yn gwneud dau ddiwygiad i Reoliadau Diogelu Iechyd (Cyfyngiadau Coronafeirws) (Cymru) 2020 (y “prif Reoliadau”).
Mae paragraff (3) yn diwygio rheoliad 13 o’r prif Reoliadau i gynyddu swm y gosb benodedig am dorri’r Rheoliadau dro ar ôl tro, hyd at uchafswm o £1920. Mae’r cosbau uwch yn gymwys i unrhyw hysbysiad cosb benodedig a ddyroddir ar 22 Mai 2020 neu ar ôl hynny. Wrth bennu sawl hysbysiad y mae person wedi ei dderbyn at ddibenion cyfrifo swm cosb benodedig, caiff hysbysiadau a dderbyniodd y person hwnnw cyn 22 Mai eu cyfrif.
Mae paragraff (2) yn gwneud mân ddiwygiad i reoliad 3 o’r prif Reoliadau o ganlyniad i ddiwygiad a wnaed i’r rheoliad hwnnw gan reoliad 2(2) o Reoliadau Diogelu Iechyd (Cyfyngiadau Coronafeirws) (Cymru) (Diwygio) (Rhif 3) 2020.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ni luniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.