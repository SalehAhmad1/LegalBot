O F F E R Y N N A U  S T A T U D O L  
C Y M R U  
2020 Rhif 1083 (Cy. 245) 
TRAFFIG FFYRDD, CYMRU 
Gorchymyn Cefnffordd yr A465 (y 
Rhigos, Rhondda Cynon Taf i Lyn-
nedd, Castell-nedd Port Talbot) 
(Gwaharddiadau a Chyfyngiadau 
Traffig Dros Dro) 2020 
Gwnaed 
2 Hydref 2020 
Yn dod i rym 
6 Hydref 2020 
Mae Gweinidogion Cymru, sef yr awdurdod traffig ar 
gyfer cefnffordd yr A465, wedi eu bodloni y dylid 
gwahardd traffig ar ddarnau penodedig o’r gefnffordd 
a/neu gyfyngu arno oherwydd gwaith y bwriedir ei 
wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli  
1. Enw’r 
Gorchymyn 
hwn 
yw 
Gorchymyn 
Cefnffordd yr A465 (y Rhigos, Rhondda Cynon Taf i 
Lyn-nedd, Castell-nedd Port Talbot) (Gwaharddiadau 
a Chyfyngiadau Traffig Dros Dro) 2020 a daw i rym ar 
6 Hydref 2020. 
2. Yn y Gorchymyn hwn—  
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2); a 
                                                                               
(1)        
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn bellach yn arferadwy gan 
Weinidogion Cymru o ran Cymru. 
(2) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
2
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnod hwnnw sy’n dechrau am 20:00 o’r gloch ar 
6 Hydref 2020 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
cefnffordd yr A465 Castell-nedd i’r Fenni; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a Chyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd ar naill ai cerbytffordd tua’r gorllewin 
neu gerbytffordd tua’r dwyrain y darn o’r gefnffordd a 
bennir yn Atodlen 1 i’r Gorchymyn hwn. 
4.—(1) Tra bo traffig yn cael ei wahardd rhag symud 
ar y gerbytffordd tua’r gorllewin gan erthygl 3 ond, yn 
unol ag erthygl 10, nad yw’n cael ei wahardd rhag 
symud ar y gerbytffordd tua’r dwyrain, ni chaiff neb, 
yn ystod cyfnod y gwaith, yrru unrhyw gerbyd yn lôn 
allanol cerbytffordd tua’r dwyrain y darn o’r 
gefnffordd i unrhyw gyfeiriad ac eithrio tua’r 
gorllewin. 
(2) Tra bo traffig yn cael ei wahardd rhag symud ar y 
gerbytffordd tua’r dwyrain gan erthygl 3 ond, yn unol 
ag erthygl 10, nad yw’n cael ei wahardd rhag symud ar 
y gerbytffordd tua’r gorllewin, ni chaiff neb, yn ystod 
cyfnod y gwaith, yrru unrhyw gerbyd yn lôn allanol 
cerbytffordd tua’r gorllewin y darn o’r gefnffordd i 
unrhyw gyfeiriad ac eithrio tua’r dwyrain. 
5. Ni chaiff neb, yn ystod cyfnod y gwaith, yrru 
unrhyw gerbyd ar y darnau o’r gefnffordd a bennir yn 
Atodlen 2 i’r Gorchymyn hwn. 
6. Ni chaiff neb, yn ystod cyfnod y gwaith, yrru 
unrhyw gerbyd sy’n 2.9 metr o led neu’n lletach ar y 
darnau o’r gefnffordd a bennir yn Atodlen 2 i’r 
Gorchymyn hwn. 
 
3
7. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r gefnffordd a bennir 
yn Atodlen 2 i’r Gorchymyn hwn. 
8. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darnau o’r gefnffordd a 
bennir yn Atodlen 1 i’r Gorchymyn hwn yn ystod yr 
adegau hynny y mae’r gwaharddiadau y cyfeirir atynt 
yn erthyglau 3 a 4 yn weithredol. 
9. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 30, 40 neu 50 
milltir yr awr ar y darn o’r gefnffordd a bennir yn 
Atodlen 3 i’r Gorchymyn hwn. 
Cymhwyso 
10.—(1) Nid yw’r gwaharddiadau a’r cyfyngiadau 
yn erthyglau 3, 4, 5, 6, 7, 8 a 9 yn gymwys ond ar yr 
adegau hynny ac i’r graddau hynny y mae arwyddion 
traffig yn eu dangos. 
(2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt. 
Atal Dros Dro 
11. Mae unrhyw ddarpariaethau statudol sy’n 
cyfyngu ar gyflymder cerbydau ar y darn o’r 
gefnffordd a bennir yn Atodlen 3 i’r Gorchymyn hwn 
wedi eu hatal dros dro yn ystod yr adegau hynny pan 
fo’r cyfyngiadau a bennir yn erthygl 9 yn weithredol. 
Cyfnod Para’r Gorchymyn hwn 
12. Bydd y Gorchymyn hwn yn para am 18 mis ar y 
mwyaf. 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
Dyddiedig                                             2 Hydref 2020 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
ATODLEN 1  
Gwrthlif a Dim Goddiweddyd 
 
Y darn o gerbytffordd tua’r dwyrain y gefnffordd sy’n 
ymestyn o’r pwynt croesi tua 1.6 cilometr i’r dwyrain 
o Gyfnewidfa Glyn-nedd yr A465 am bellter o tua 1.1 
cilometr. 
 
Y darn o gerbytffordd tua’r gorllewin y gefnffordd 
sy’n ymestyn o’r pwynt croesi tua 2.18 cilometr i’r 
 
4
gorllewin o danffordd Halt Road y Rhigos yr A465 am 
bellter o tua 1.1 cilometr. 
 
Y darn o’r ffordd ymuno tua’r dwyrain wrth 
Gyfnewidfa Glyn-nedd. 
 
ATODLEN 2 
Gwahardd Cerbydau a Beicwyr Dros Dro  
 
Y darn o gerbytffordd tua’r dwyrain y gefnffordd sy’n 
ymestyn o drwyniad y ffordd ymadael tua’r dwyrain 
wrth Gyfnewidfa Glyn-nedd hyd at ei chyffordd â 
phrif gerbytffordd gylchredol Cylchfan y Rhigos. 
 
Y darn o gerbytffordd tua’r gorllewin y gefnffordd 
sy’n ymestyn o’i chyffordd â phrif gerbytffordd 
gylchredol Cylchfan y Rhigos hyd at drwyniad y 
ffordd ymuno tua’r gorllewin wrth Gyfnewidfa Glyn-
nedd. 
 
Y darn o’r ffordd ymuno tua’r dwyrain wrth 
Gyfnewidfa Glyn-nedd. 
 
Y 3 cilfan sy’n gyfagos i gerbytffordd tua’r dwyrain y 
gefnffordd o bwynt tua 805 o fetrau i’r dwyrain o 
Gyfnewidfa Glyn-nedd yr A465 am bellter o tua 1.6 
cilometr. 
 
Y 3 cilfan sy’n gyfagos i gerbytffordd tua’r gorllewin 
y gefnffordd o bwynt tua 2.3 cilometr i’r gorllewin o 
danffordd Halt Road y Rhigos yr A465 am bellter o 
tua 1.6 cilometr. 
 
ATODLEN 3 
Terfynau Cyflymder 30 mya, 40 mya neu 50 mya 
Dros Dro 
 
Y darn o’r gefnffordd sy’n ymestyn o bwynt tua 678 o 
fetrau i’r gorllewin o Gyfnewidfa Glyn-nedd yr A465 
hyd at bwynt tua 165 o fetrau i’r gorllewin o danffordd 
Halt Road y Rhigos yr A465.  
 
 
 
