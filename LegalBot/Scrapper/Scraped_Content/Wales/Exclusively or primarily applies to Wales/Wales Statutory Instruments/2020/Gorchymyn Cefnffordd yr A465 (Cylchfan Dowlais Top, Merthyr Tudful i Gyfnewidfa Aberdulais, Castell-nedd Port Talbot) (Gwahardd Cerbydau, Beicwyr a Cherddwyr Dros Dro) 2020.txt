O F F E R Y N N A U  S T A T U D O L  
C Y M R U  
2020 Rhif 1180 (Cy. 266) 
TRAFFIG FFYRDD, CYMRU 
Gorchymyn Cefnffordd yr A465 
(Cylchfan Dowlais Top, Merthyr 
Tudful i Gyfnewidfa Aberdulais, 
Castell-nedd Port Talbot) 
(Gwahardd Cerbydau, Beicwyr a 
Cherddwyr Dros Dro) 2020 
 
 
Gwnaed 
17 Mawrth 2020 
Yn dod i rym 
23 Mawrth 2020 
 
Mae Gweinidogion Cymru, sef yr awdurdod traffig ar 
gyfer Cefnffordd yr A465, wedi eu bodloni y dylid 
gwahardd traffig ar ddarnau penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
 
Enwi, Cychwyn a Dehongli 
 
1.  Enw’r 
Gorchymyn 
hwn 
yw 
Gorchymyn 
Cefnffordd yr A465 (Cylchfan Dowlais Top, Merthyr 
Tudful i Gyfnewidfa Aberdulais, Castell-nedd Port 
Talbot) (Gwahardd Cerbydau, Beicwyr a Cherddwyr 
Dros Dro) 2020 a daw i rym ar 23 Mawrth 2020. 
 
2.  (1) Yn y Gorchymyn hwn— 
 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
 
 
(1) 1984 p. 27; amnewidiwyd adran 14 gan adran 1(1) o Ddeddf Traffig 
Ffyrdd (Cyfyngiadau Dros Dro) 1991 (p. 26), ac Atodlen 1 iddi.   
Yn rhinwedd O.S. 1999/672, ac adran 162 o Ddeddf Llywodraeth 
Cymru 2006 (p.32) a pharagraff 30 o Atodlen 11 iddi, mae’r 
pwerau hyn yn arferadwy bellach gan Weinidogion Cymru o ran 
Cymru. 
 
 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r gloch ar 
23 Mawrth 2020 ac sy’n dod i ben pan gaiff yr 
arwyddion traffig dros dro ar gyfer pob cyfnod gwaith 
eu symud ymaith; 
 
ystyr “y gefnffordd” (“the trunk road”) yw 
cefnffordd yr A465 Castell-nedd i Y Fenni. 
 
Gwaharddiadau 
3.  Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, fynd ar y 
darnau o’r gefnffordd a bennir yn yr Atodlen i’r 
Gorchymyn hwn. 
4.  Ni chaiff neb, yn ystod cyfnod y gwaith, reidio  
unrhyw feic pedal ar y darnau o’r gefnffordd a bennir 
yn yr Atodlen i’r Gorchymyn hwn. 
5.  Ni chaiff neb, yn ystod cyfnod y gwaith, gerdded 
ar y darnau o’r gefnffordd a bennir yn yr Atodlen i’r 
Gorchymyn hwn. 
 
Cymhwyso 
6. Nid yw’r gwaharddiadau yn erthyglau 3, 4 a 5 yn 
gymwys ond ar yr adegau hynny ac i’r graddau hynny 
y bydd arwyddion traffig yn eu dangos. 
 
Cyfnod Para’r Gorchymyn hwn 
 7. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
Dyddiedig 
                        17 March 2020 
 
 
 
 
Richard Morgan 
Pennaeth Cynllunio, Rheoli Asedau a Safonau  
Llywodraeth Cymru 
 
 
YR ATODLEN 
 
1. Y darn o’r gefnffordd sy’n ymestyn o’i chyffordd ag 
ochr orllewinol Cylchfan Dowlais Top hyd at ei 
chyffordd ag ochr ogledd-ddwyreiniol Cylchfan 
Cefncoedycymer. 
 
2. Y darn o ffordd ymuno tua’r dwyrain y gefnffordd 
yng Nghyffordd Ystad Ddiwydiannol Pant sy’n 
ymestyn o bwynt 12 metr i’r de o’i chyffordd â Pant 
Industrial Estate Road hyd at ei chyffordd â phrif 
gerbytffordd tua’r dwyrain y gefnffordd. 
 
3. Y darn o ffordd ymuno tua’r gorllewin y gefnffordd 
yng Nghyffordd Ystad Ddiwydiannol Pant sy’n 
ymestyn o bwynt 50 o fetrau i’r gogledd o’i chyffordd 
â Rocky Road hyd at ei chyffordd â phrif gerbytffordd 
tua’r gorllewin y gefnffordd. 
 
4. Y darn o’r gefnffordd sy’n ymestyn o’i chyffordd ag 
ochr orllewinol Cylchfan Cefncoedycymer hyd at ei 
chyffordd ag ochr ddwyreiniol Cylchfan Hirwaun. 
 
5. Y darn o’r gefnffordd sy’n ymestyn o’i chyffordd ag 
ochr orllewinol Cylchfan Hirwaun hyd at ei chyffordd 
ag ochr de-ddwyreiniol Cylchfan y Rhigos. 
 
6. Y darn o gerbytffordd tua’r gorllewin y gefnffordd 
sy’n ymestyn o’i chyffordd ag ochr orllewinol 
Cylchfan y Rhigos hyd at drwyniad y ffordd ymuno 
tua’r gorllewin wrth Gyfnewidfa Glyn-nedd. 
 
7. Y darn o gerbytffordd tua’r dwyrain y gefnffordd 
sy’n ymestyn o drwyniad y ffordd ymadael tua’r 
dwyrain yng Nghyfnewidfa Glyn-nedd hyd at ei 
chyffordd ag ochr orllewinol Cylchfan y Rhigos. 
 
8. Y darnau cyfan o’r ffyrdd ymuno tua’r gorllewin a 
thua’r dwyrain yng Nghyfnewidfa Glyn-nedd. 
 
9. Y darn o gerbytffordd tua’r gorllewin y gefnffordd 
sy’n ymestyn o drwyniad y ffordd ymadael tua’r 
gorllewin yng Nghyfnewidfa Glyn-nedd hyd at ei 
chyffordd ag ochr ddwyreiniol Cylchfan Cwm-gwrach. 
 
10. Y darn o gerbytffordd tua’r dwyrain y gefnffordd 
sy’n ymestyn o’i chyffordd ag ochr ddwyreiniol 
Cylchfan Cwm-gwrach hyd at drwyniad y ffordd 
ymuno tua’r dwyrain yng Nghyfnewidfa Glyn-nedd. 
 
11. Y darn o’r gefnffordd sy’n ymestyn o’i chyffordd 
ag ochr orllewinol Cylchfan Cwm-gwrach hyd at ei 
chyffordd ag ochr ddwyreiniol Cylchfan Resolfen. 
 
12. Y darn o gerbytffordd tua’r gorllewin y gefnffordd 
sy’n ymestyn o’i chyffordd ag ochr orllewinol 
Cylchfan Resolfen hyd at drwyniad y ffordd ymuno 
tua’r gorllewin yng Nghyfnewidfa Aberdulais. 
 
13. Y darn o gerbytffordd tua’r dwyrain y gefnffordd 
(gan gynnwys y ffordd ymuno tua’r dwyrain yng 
Nghyfnewidfa Aberdulais) sy’n ymestyn o drwyniad y 
ffordd ymadael tua’r gogledd yng Nghyfnewidfa 
Aberdulais hyd at ei chyffordd ag ochr orllewinol 
Cylchfan Resolfen. 
 
 
