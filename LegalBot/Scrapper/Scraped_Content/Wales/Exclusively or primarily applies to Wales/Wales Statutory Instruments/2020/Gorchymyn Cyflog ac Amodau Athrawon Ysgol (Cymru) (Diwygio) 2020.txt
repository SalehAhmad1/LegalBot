OFFERYNNAU STATUDOL CYMRU
2020 Rhif 292 (Cy. 66)
ADDYSG, CYMRU
Gorchymyn Cyflog ac Amodau Athrawon Ysgol (Cymru) (Diwygio) 2020
Gwnaed
13 Mawrth 2020
Gosodwyd gerbron Cynulliad Cenedlaethol Cymru
17 Mawrth 2020
Yn dod i rym
15 Ebrill 2020
Mae Gweinidogion Cymru, drwy arfer y pwerau a roddir i’r Ysgrifennydd Gwladol gan adrannau 122(1) a 124 o Ddeddf Addysg 2002(1), ac a freiniwyd bellach ynddynt hwy(2), yn gwneud y Gorchymyn a ganlyn.
Mae Gweinidogion Cymru yn unol ag adran 126(3) o’r Ddeddf honno wedi ymgynghori â’r personau hynny a’r cyrff hynny y cyfeirir atynt yn yr adran honno yr oedd yn ymddangos i Weinidogion Cymru eu bod yn briodol.
(1)
2002 p. 32. Diwygiwyd adran 122 gan erthygl 5(1) o O.S. 2010/1158, a chan baragraff 11 o Ran 1 o Atodlen 2 iddo.
(2)
Trosglwyddwyd swyddogaethau’r Ysgrifennydd Gwladol i Weinidogion Cymru gan erthygl 39 o Orchymyn Gweinidogion Cymru (Trosglwyddo Swyddogaethau) 2018 (O.S. 2018/644).
(3)
Trosglwyddwyd y swyddogaeth hon o’r Ysgrifennydd Gwladol i Weinidogion Cymru gan erthygl 39 o Orchymyn Gweinidogion Cymru (Trosglwyddo Swyddogaethau) 2018 (O.S. 2018/644).Enwi a chychwyn
1.  Enw’r Gorchymyn hwn yw Gorchymyn Cyflog ac Amodau Athrawon Ysgol (Cymru) (Diwygio) 2020 a daw i rym ar 15 Ebrill 2020.Diwygio Gorchymyn Cyflog ac Amodau Athrawon Ysgol (Cymru) 2019
2.—(1) Mae Gorchymyn Cyflog ac Amodau Athrawon Ysgol (Cymru) 2019(1) wedi ei ddiwygio fel a ganlyn.
(2) Yn erthygl 1(3), yn y diffiniad o “y Ddogfen”, yn lle “dyddiedig Medi 2019.” rhodder “dyddiedig Medi 2019 ac a gyhoeddir ar wefan llyw.cymru(2).”
(1)
O.S. 2019/1363 (Cy. 236).
(2)
https://llyw.cymru/addysgu-ac-arweinyddiaeth.Kirsty Williams
Y Gweinidog Addysg, un o Weinidogion Cymru
13 Mawrth 2020NODYN ESBONIADOL
(Nid yw’r nodyn hwn yn rhan o’r Gorchymyn)
Mae’r Gorchymyn hwn yn diwygio erthygl 1(3) o Orchymyn Cyflog ac Amodau Athrawon Ysgol (Cymru) 2019 i egluro ymhellach ym mha le y cyhoeddir Dogfen Cyflog ac Amodau Athrawon Ysgol (Cymru) 2019 a chanllawiau ar gyflog ac amodau athrawon ysgol.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Gorchymyn hwn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Gorchymyn hwn.