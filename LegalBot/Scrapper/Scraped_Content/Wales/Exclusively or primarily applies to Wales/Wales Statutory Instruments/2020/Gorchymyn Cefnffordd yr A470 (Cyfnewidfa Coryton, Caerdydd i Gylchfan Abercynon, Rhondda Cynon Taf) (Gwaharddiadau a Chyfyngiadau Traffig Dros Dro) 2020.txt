O F F E R Y N N A U  S T A T U D O L  
C Y M R U  
2020 Rhif 675 (Cy. 152) 
TRAFFIG FFYRDD, CYMRU 
Gorchymyn Cefnffordd yr A470 
(Cyfnewidfa Coryton, Caerdydd i 
Gylchfan Abercynon, Rhondda 
Cynon Taf) (Gwaharddiadau a 
Chyfyngiadau Traffig Dros Dro) 
2020 
Gwnaed 
2 Gorffennaf 2020 
Yn dod i rym 
6 Gorffennaf 2020 
Mae Gweinidogion Cymru, sef yr awdurdod traffig ar 
gyfer cefnffordd yr A470, wedi eu bodloni y dylid 
gwahardd traffig a/neu gyfyngu arno ar ddarnau 
penodedig o’r gefnffordd oherwydd gwaith y bwriedir 
ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A470 (Cyfnewidfa Coryton, Caerdydd i 
Gylchfan 
Abercynon, 
Rhondda 
Cynon 
Taf) 
(Gwaharddiadau a Chyfyngiadau Traffig Dros Dro) 
2020 a daw i rym ar 6 Gorffennaf 2020. 
2. Yn y Gorchymyn hwn— 
ystyr “cerbyd esempt” (“exempted vehicle”) yw: 
 
 
                                                                               
(1)        
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2); a 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r 
gloch ar 6 Gorffennaf 2020 ac sy’n dod i ben pan 
gaiff yr arwyddion traffig dros dro ar gyfer pob 
cyfnod o’r gwaith eu symud ymaith; 
ystyr “y gefnffordd” (“the trunk road”) yw 
cefnffordd yr A470 Caerdydd i Langurig; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a Chyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar naill ai 
cerbytffordd tua’r gogledd neu gerbytffordd tua’r de y 
darn o’r gefnffordd a bennir yn Atodlen 1 i’r 
Gorchymyn hwn. 
4.—(1) Tra bo cerbydau wedi eu gwahardd rhag 
symud ar y gerbytffordd tua’r gogledd gan erthygl 3 
ond, yn unol ag erthygl 11, nad ydynt wedi eu 
gwahardd rhag symud ar y gerbytffordd tua’r de, ni 
chaiff neb, yn ystod cyfnod y gwaith, yrru unrhyw 
gerbyd ar lôn allanol cerbytffordd tua’r de y darn o’r 
gefnffordd i unrhyw gyfeiriad ac eithrio tua’r gogledd. 
(2) Tra bo cerbydau wedi eu gwahardd rhag symud ar 
y gerbytffordd tua’r de gan erthygl 3 ond, yn unol ag 
erthygl 11, nad ydynt wedi eu gwahardd rhag symud ar 
y gerbytffordd tua’r gogledd, ni chaiff neb, yn ystod 
                                                                               
(2) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
cyfnod y gwaith, yrru unrhyw gerbyd ar lôn allanol 
cerbytffordd tua’r gogledd y darn o’r gefnffordd i 
unrhyw gyfeiriad ac eithrio tua’r de. 
5. Ni chaiff neb, yn ystod cyfnod y gwaith, yrru 
unrhyw gerbyd ar y darnau o’r gefnffordd a bennir yn 
Atodlen 2 i’r Gorchymyn hwn. 
6. Ni chaiff neb, yn ystod cyfnod y gwaith, yrru 
unrhyw gerbyd sy’n 2.9 metr o led neu’n lletach ar y 
darnau o’r gefnffordd a bennir yn Atodlen 3 i’r 
Gorchymyn hwn. 
7. Ni chaiff neb, yn ystod cyfnod y gwaith, reidio 
unrhyw feic pedal ar y darn o’r gefnffordd a bennir yn 
Atodlen 3 i’r Gorchymyn hwn. 
8. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darn o’r gefnffordd a bennir 
yn Atodlen 1 i’r Gorchymyn hwn ar yr adegau hynny 
pan fo’r gwaharddiadau y cyfeirir atynt yn erthyglau 3 
a 4 yn weithredol. 
9. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a bennir yn Atodlen 4 
i’r Gorchymyn hwn. 
10. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darnau o’r gefnffordd a bennir yn Atodlenni 4 
a 5 i’r Gorchymyn hwn. 
Cymhwyso 
11.—(1) Ni fydd y gwaharddiadau a’r cyfyngiadau 
yn erthyglau 3, 4, 5, 6, 7, 8, 9 a 10 yn gymwys ond ar 
yr adegau hynny ac i’r graddau hynny y bydd 
arwyddion traffig yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal Dros Dro 
12. Mae unrhyw ddarpariaethau statudol sy’n 
cyfyngu ar gyflymder cerbydau ar y darnau o’r 
gefnffordd a bennir yn Atodlenni 4 a 5 i’r Gorchymyn 
hwn wedi eu hatal dros dro ar yr adegau hynny pan 
fo’r cyfyngiadau a bennir yn erthyglau 9 a 10 yn 
weithredol. 
Cyfnod Para’r Gorchymyn hwn 
13. Bydd y Gorchymyn hwn yn para am 18 mis ar y 
mwyaf. 
 
 
 
4
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
Dyddiedig                                       2 Gorffennaf 2020 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Gwrthlif a Dim Goddiweddyd 
 
Y darn o’r gefnffordd sy’n ymestyn o bwynt tua 2.1 
cilometr i’r gogledd o Gyfnewidfa Ffynnon Taf hyd at 
bwynt tua 1.75 cilometr i’r de o Gyfnewidfa Glan-bad. 
 
ATODLEN 2 
Gwahardd Cerbydau Dros Dro 
 
Y darn o gerbytffordd tua’r gogledd y gefnffordd sy’n 
ymestyn o drwyniad y ffordd ymadael tua’r gogledd 
wrth Gyfnewidfa Ffynnon Taf hyd at drwyniad y 
ffordd ymuno tua’r gogledd wrth Gyfnewidfa Glan-
bad. 
 
Y darn o gerbytffordd tua’r de y gefnffordd sy’n 
ymestyn o drwyniad y ffordd ymadael tua’r de wrth 
Gyfnewidfa Glan-bad hyd at drwyniad y ffordd ymuno 
tua’r de wrth Gyfnewidfa Ffynnon Taf. 
 
Y darn o’r ffordd ymuno tua’r gogledd wrth 
Gyfnewidfa Ffynnon Taf. 
 
Pob ffordd ymuno ac ymadael tua’r gogledd a thua’r 
de wrth Gyfnewidfa Nantgarw. 
 
Y darnau o’r ffordd ymadael tua’r gogledd a’r ffyrdd 
ymuno ac ymadael tua’r de wrth Gyfnewidfa Glan-
bad. 
 
Y cilfannau cyfagos i gerbytffyrdd tua’r gogledd a 
thua’r de y gefnffordd sydd tua 1.4 cilometr i’r de o 
Gyfnewidfa Nantgarw ac 1.3 cilometr i’r gogledd o 
Gyfnewidfa Nantgarw. 
 
ATODLEN 3 
Gwahardd Cerbydau Llydan (dros 2.9 metr) a 
Beicwyr Dros Dro 
 
Y darn o gerbytffordd tua’r gogledd y gefnffordd sy’n 
ymestyn o drwyniad y ffordd ymadael tua’r gogledd 
wrth Gyfnewidfa Ffynnon Taf hyd at drwyniad y 
ffordd ymuno tua’r gogledd wrth Gyfnewidfa Glan-
 
5
bad, gan gynnwys y ffyrdd ymuno tua’r gogledd wrth 
Gyfnewidfeydd Ffynnon Taf a Nantgarw. 
 
Y darn o gerbytffordd tua’r de y gefnffordd sy’n 
ymestyn o drwyniad y ffordd ymadael tua’r de wrth 
Gyfnewidfa Glan-bad hyd at drwyniad y ffordd ymuno 
tua’r de wrth Gyfnewidfa Ffynnon Taf, gan gynnwys y 
ffyrdd ymuno tua’r de wrth Gyfnewidfeydd Glan-bad a 
Nantgarw. 
 
ATODLEN 4 
Terfynau Cyflymder 40 mya neu 50 mya Dros Dro 
 
Y darn o gerbytffordd tua’r gogledd y gefnffordd sy’n 
ymestyn o bwynt 2.1 cilometr i’r gogledd o’r ffordd 
ymuno tua’r gogledd wrth Gyfnewidfa Coryton hyd at 
bwynt 320 o fetrau i’r de o drwyniad y ffordd ymadael 
tua’r gogledd wrth Gyfnewidfa Glan-bad, gan 
gynnwys pob ffordd ymuno ac ymadael tua’r gogledd. 
 
Y darn o gerbytffordd tua’r de y gefnffordd sy’n 
ymestyn o bwynt 380 o fetrau i’r de o drwyniad y 
ffordd ymuno tua’r de wrth Gyfnewidfa Glan-bad hyd 
at bwynt 30 o fetrau i’r gogledd o ganolbwynt 
Trosbont Reilffordd Walnut Tree, gan gynnwys pob 
ffordd ymuno ac ymadael tua’r de. 
 
ATODLEN 5 
Terfyn Cyflymder 50 mya Dros Dro 
 
Y darn o gerbytffordd tua’r gogledd y gefnffordd sy’n 
ymestyn o bwynt 450 o fetrau i’r gogledd o drwyniad 
y ffordd ymuno tua’r gogledd wrth Gyfnewidfa Bridge 
Street hyd at bwynt 350 o fetrau i’r de o gerbytffordd 
gylchredol Cylchfan Abercynon, gan gynnwys pob 
ffordd ymuno ac ymadael tua’r gogledd. 
 
Y darn o gerbytffordd tua’r de y gefnffordd sy’n 
ymestyn o bwynt 35 o fetrau i’r de o gerbytffordd 
gylchredol Cylchfan Abercynon hyd at bwynt 485 o 
fetrau i’r gogledd o drwyniad y ffordd ymadael tua’r 
de wrth Gyfnewidfa Bridge Street, gan gynnwys pob 
ffordd ymuno ac ymadael tua’r de. 
 
