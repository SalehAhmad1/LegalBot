Rheoliadau a wnaed gan Weinidogion Cymru, a osodwyd gerbron Cynulliad Cenedlaethol Cymru o dan adran 45R o Ddeddf Iechyd y Cyhoedd (Rheoli Clefydau) 1984 (p. 22), i’w cymeradwyo drwy benderfyniad gan Gynulliad Cenedlaethol Cymru o fewn wyth niwrnod ar hugain gan ddechrau â’r diwrnod y gwnaed yr offeryn, yn ddarostyngedig i’w estyn dros gyfnodau o ddiddymu, neu pan fo toriad am fwy na phedwar diwrnod.
OFFERYNNAU STATUDOL CYMRU
2020 Rhif 334 (Cy. 76)
IECHYD Y CYHOEDD, CYMRU
Rheoliadau Diogelu Iechyd (Coronafeirws: Cau Busnesau Hamdden, Llwybrau Troed a Thir Mynediad) (Cymru) 2020
Gwnaed
am 10.00 p.m. ar 23 Mawrth 2020
Gosodwyd gerbron Cynulliad Cenedlaethol Cymru
24 Mawrth 2020
Yn dod i rym
am 12.00 pm. ar 24 Mawrth am 2020
Mae Gweinidogion Cymru yn gwneud y Rheoliadau hyn drwy arfer y pwerau a roddir gan adrannau 45C(1), 45C(3)(c), 45C(4)(d), 45F(2) a 45P o Ddeddf Iechyd y Cyhoedd (Rheoli Clefydau) 1984(1).
Gwneir y Rheoliadau mewn ymateb i’r bygythiad difrifol ac uniongyrchol i iechyd y cyhoedd o ganlyniad i fynychder a lledaeniad coronafeirws syndrom anadlu acíwt difrifol 2 (SARS-CoV-2) yng Nghymru.
Mae Gweinidogion Cymru o’r farn bod y cyfyngiadau a’r gofynion a osodir gan y Rheoliadau hyn yn gymesur â’r hyn y maent yn ceisio ei gyflawni, sef ymateb iechyd y cyhoedd i’r bygythiad hwnnw.
Yn unol ag adran 45R o’r Ddeddf honno, oherwydd brys, mae Gweinidogion Cymru o’r farn ei bod yn angenrheidiol gwneud yr offeryn hwn heb fod drafft wedi ei osod gerbron Cynulliad Cenedlaethol Cymru ac wedi ei gymeradwyo ganddo drwy benderfyniad.
(1)
1984 p. 22 (“Deddf 1984”). Mewnosodwyd adrannau 45C, 45F a 45P gan adran 129 o Ddeddf Iechyd a Gofal Cymdeithasol 2008 (p. 14). Mae’r swyddogaethau o dan yr adrannau hynny wedi eu rhoi i “the appropriate Minister” (“y Gweinidog Priodol”). O dan adran 45T(6) o Ddeddf 1984 y Gweinidog Priodol o ran Cymru yw Gweinidogion Cymru.Enwi, dod i rym, cymhwyso a dehongli
1.—(1) Enw’r Rheoliadau hyn yw Rheoliadau Diogelu Iechyd (Coronafeirws: Cau Busnesau Hamdden, Llwybrau Troed a Thir Mynediad) (Cymru) 2020 a deuant i rym am 12.00 p.m. ar 24 Mawrth 2020.
(2) Mae’r Rheoliadau hyn yn gymwys o ran Cymru.
(3) At ddiben y Rheoliadau hyn ystyr “coronafeirws” (“coronavirus”) yw coronafeirws syndrom anadlu acíwt difrifol 2 (SARS-CoV-2).
Gwybodaeth Cychwyn
I1
Rhl. 1 mewn grym ar 24.3.2020 am 12.00 p.m., gweler rhl. 1(1)Y gofyniad i gau busnesau hamdden yn ystod yr argyfwng
2.—(1) Rhaid i berson sy’n gyfrifol am redeg busnes a restrir yn Rhan 1 o’r Atodlen, yn ystod y cyfnod perthnasol, gau ei fangre a pheidio â rhedeg ei fusnes.
(2) Os yw busnes a restrir yn yr Atodlen (“busnes A”) yn ffurfio rhan o fusnes mwy o faint (“busnes B”), mae’r person sy’n gyfrifol am redeg busnes B yn cydymffurfio â’r gofyniad ym mharagraff (1) os yw’n cau busnes A.
(3) Rhaid i Weinidogion Cymru adolygu’r angen am y cyfyngiadau a osodir gan y rheoliad hwn bob 28 o ddiwrnodau, gyda’r adolygiad cyntaf yn cael ei gynnal cyn diwedd y cyfnod o 28 o ddiwrnodau gan ddechrau â’r diwrnod drannoeth y diwrnod y gwneir y Rheoliadau hyn.
(4) Cyn gynted ag y bydd Gweinidogion Cymru yn ystyried nad oes angen y cyfyngiadau a nodir yn y rheoliad hwn mwyach i atal, i ddiogelu rhag, i reoli neu i ddarparu ymateb iechyd y cyhoedd i fynychder neu ledaeniad haint yng Nghymru â’r coronafeirws, rhaid i Weinidogion Cymru gyhoeddi cyfarwyddyd yn terfynu’r cyfnod perthnasol.
(5) Caiff cyfarwyddyd a gyhoeddir o dan baragraff (4) derfynu’r cyfnod perthnasol mewn perthynas â rhai o’r busnesau a restrir yn yr Atodlen, neu bob busnes a restrir yn yr Atodlen.
(6) At ddibenion y rheoliad hwn—
(a)
mae “person sy’n gyfrifol am redeg busnes” yn cynnwys perchennog a rheolwr y busnes hwnnw;
(b)
mae’r “cyfnod perthnasol” yn cychwyn pan ddaw’r Rheoliadau hyn i rym ac yn dod i ben ar y diwrnod a bennir mewn cyfarwyddyd a gyhoeddir gan Weinidogion Cymru o dan baragraff (7).
Gwybodaeth Cychwyn
I1
Rhl. 2 mewn grym ar 24.3.2020 am 12.00 p.m., gweler rhl. 1(1)Darpariaeth bellach yn ymwneud â chau safleoedd gwyliau
3.—(1) I’r graddau y mae rheoliad 2 (1) yn gymwys i safle gwyliau, mae’r oblygiad ar y person sy’n gyfrifol am gyflawni’r busnes (“P”) yn cynnwys oblygiad ar P i ddefnyddio ymdrechion gorau P i’w gwneud yn ofynnol i unrhyw berson sy’n defnyddio cartref symudol neu garafán ar y safle pan fo’r fangre yn cau i adael y fangre.
(2) Ond nid yw’r oblygiad ym mharagraff (1) yn gymwys mewn perthynas ag unrhyw berson sy’n defnyddio cartref symudol i bobl fyw ynddo ar y safle gwyliau o dan gytundeb a wnaed o dan Ran 4 o Ddeddf Cartrefi Symudol (Cymru) 2013.
Gwybodaeth Cychwyn
I1
Rhl. 3 mewn grym ar 24.3.2020 am 12.00 p.m., gweler rhl. 1(1)Gofyniad i gau rhai llwybrau troed cyhoeddus a thir mynediad yn ystod yr argyfwng
4.—(1) Os yw paragraff (1) yn gymwys i lwybr troed neu dir mynediad yn ardal awdurdod perthnasol, rhaid i’r awdurdod perthnasol —
(a)
gau y llwybr troed neu’r tir mynediad erbyn 12.00 y.h. ar 25 Mawrth 2020, a
(b)
ei gadw ar gau nes ei fod o’r farn nad yw cau mwyach yn angenrheidiol i atal, amddiffyn rhag, rheoli neu ddarparu ymateb iechyd cyhoeddus i fynychder neu ymlediad haint yn ei ardal gyda’r coronafeirws.
(2) Mae’r paragraff hwn yn gymwys i’r llwybrau troed a’r tir mynediad yn ei ardal mae awdurdod perthnasol yn ystyried—
(a)
sydd â thuedd i niferoedd mawr o bobl yn ymgasglu arnynt neu i fod yn agos at ei gilydd arnynt, neu
(b)
mae’r defnydd ohono’n peri risg uchel fel arall i fynychder neu ymlediad haint yn ei ardal gyda’r coronafeirws.
(3) Rhaid i’r awdurdod perthnasol gyhoeddi rhestr o lwybrau troed neu dir mynediad sydd wedi ei gau yn ei ardal ar wefan.
(4) At ddibenion y rheoliad hwn —
(a)
mae cyfeiriadau at lwybr troed yn cynnwys llwybr ceffylau, a
(b)
mae cyfeiriadau at lwybr troed neu dir mynediad yn cynnwys rhannau o lwybr troed neu dir mynediad.
(5) Yn y rheoliad hwn —
(a)
ystyr “awdurdod perthnasol” yw —
(i)
Cyngor Sir neu Gyngor Bwrdeistref Sirol yng Nghymru,
(ii)
awdurdod Parc Cenedlaethol yng Nghymru,
(iii)
Cyfoeth Naturiol Cymru, neu
(iv)
yr Ymddiriedolaeth Genedlaethol.
(b)
mae i “llwybr troed” a “llwybr ceffylau” yr un ystyr â roddir i “footpath” a “bridleway” (yn eu trefn) yn adran 329 (1) o Ddeddf Priffyrdd 1980;
(c)
mae “tir mynediad” yn cynnwys tir y mae gan y cyhoedd fynediad ato yn rhinwedd ei berchnogaeth gan yr Ymddiriedolaeth Genedlaethol ond heblaw hynny mae iddo yr un ystyr ag “access land” yn adran 1 (1) o Ddeddf Cefn Gwlad a Hawliau Tramwy 2000.
Gwybodaeth Cychwyn
I1
Rhl. 4 mewn grym ar 24.3.2020 am 12.00 p.m., gweler rhl. 1(1)Troseddau a chosbau
5.—(1) Mae person sydd, heb esgus rhesymol, yn torri reoliad 2 yn cyflawni trosedd.
(2) Mae person sy’n rhwystro, heb esgus rhesymol, unrhyw berson sy’n cyflawni swyddogaeth o dan y Rheoliadau hyn yn cyflawni trosedd.
(3) Mae trosedd o dan y Rheoliadau hyn i’w gosbi ar gollfarn ddiannod drwy ddirwy.
(4) Os profir bod trosedd o dan baragraff (1) a gyflawnwyd gan gorff corfforaethol—
(a)
wedi ei gyflawni gyda chydsyniad neu ymoddefiad swyddog o’r corff, neu
(b)
y gellir ei briodoli i unrhyw esgeulustod ar ran y swyddog hwnnw,
mae’r swyddog (yn ogystal â’r corff corfforaethol) yn euog o’r drosedd ac yn agored i gael ei erlyn ac i gael achos wedi’i ddwyn yn ei erbyn a’i gosbi yn unol â hynny.
(5) Ym mharagraff (4), ystyr “swyddog”, mewn perthynas â chorff corfforaethol, yw cyfarwyddwr, rheolwr, ysgrifennydd neu swyddog cyffelyb arall i’r corf corfforaethol.
Gwybodaeth Cychwyn
I1
Rhl. 5 mewn grym ar 24.3.2020 am 12.00 p.m., gweler rhl. 1(1)Gorfodi cyfyngiadau ac erlyn
6.—(1) Caiff person a ddynodir gan Weinidogion Cymru gymryd unrhyw gamau sy’n angenrheidiol i orfodi gofyniad i gau mangre neu gyfyngiad a osodir gan reoliad 2.
(2) Caniateir dwyn achos am drosedd o dan reoliad 5 gan unrhyw berson a ddynodir gan Weinidogion Cymru.
Gwybodaeth Cychwyn
I1
Rhl. 6 mewn grym ar 24.3.2020 am 12.00 p.m., gweler rhl. 1(1)Dod i ben
7.—(1) Daw’r Rheoliadau hyn i ben ar ddiwedd y cyfnod o chwe mis sy’n dechrau ar y diwrnod y deuant i rym.
(2) Nid yw’r rheoliad hwn yn effeithio ar ddilysrwydd unrhyw beth a wneir yn unol â’r Rheoliadau hyn cyn iddynt ddod i ben.
Gwybodaeth Cychwyn
I1
Rhl. 7 mewn grym ar 24.3.2020 am 12.00 p.m., gweler rhl. 1(1)Mark Drakeford
Y Prif Weinidog, un o Weinidogion Cymru
Am 10.00 p.m. ar 23 Mawrth 2020Rheoliad 2
YR ATODLEN
Y busnesau y mae’n rhaid iddynt gau
RHAN 1
MATH O FUSNES
1.  Safleoedd gwyliau.
Gwybodaeth Cychwyn
I1
Atod. para. 1 mewn grym ar 24.3.2020 am 12.00 p.m., gweler rhl. 1(1)
2.  Safleoedd gwersylla.
Gwybodaeth Cychwyn
I2
Atod. para. 2 mewn grym ar 24.3.2020 am 12.00 p.m., gweler rhl. 1(1)
3.  Arcêdau difyrion.
Gwybodaeth Cychwyn
I3
Atod. para. 3 mewn grym ar 24.3.2020 am 12.00 p.m., gweler rhl. 1(1)
4.  Canolfannau chwarae dan do.
Gwybodaeth Cychwyn
I4
Atod. para. 4 mewn grym ar 24.3.2020 am 12.00 p.m., gweler rhl. 1(1)
RHAN 2
DEHONGLI
5.—(1) Yn yr Atodlen hon, ystyr “safle gwyliau” yw unrhyw dir yng Nghymru y mae cartref symudol wedi ei leoli arno at ddibenion bod yn gartref i berson (gan gynnwys unrhyw dir yng Nghymru a ddefnyddir ar y cyd â’r tir) y mae’r caniatâd cynllunio mewn cysylltiad ag ef, neu y mae trwydded y safle ar gyfer y tir—
(a)
wedi ei ddatgan i’w roi at ddiben ei ddefnyddio ar gyfer gwyliau yn unig, neu
(b)
yn ei gwneud yn ofynnol bod adegau o’r flwyddyn pan ni chaniateir lleoli unrhyw gartref symudol ar y safle i fod yn gartref i berson.
(2) At ddibenion penderfynu a yw safle yn safle gwyliau ai peidio, anwybyddir unrhyw ddarpariaeth o’r caniatâd cynllunio perthnasol neu’r drwydded safle sy’n caniatáu gosod cartref symudol ar y tir i bobl fyw ynddo drwy gydol y flwyddyn os awdurdodir y cartref i’w feddiannu gan —
(a)
y person sy’n berchennog ar y safle, neu
(b)
person a gyflogir gan y person hwnnw ond nad yw’n meddiannu’r cartref symudol o dan gytundeb y mae Rhan 4 o Ddeddf Cartrefi Symudol (Cymru) 2013 yn gymw
Gwybodaeth Cychwyn
I5
Atod. para. 5 mewn grym ar 24.3.2020 am 12.00 p.m., gweler rhl. 1(1)NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn ei gwneud yn ofynnol i gau safleoedd carafannau gwyliau, safleoedd gwersylla, arcedau difyrion a chanolfannau chwarae dan do i ddiogelu yn erbyn risgiau i iechyd y cyhoedd sy’n deillio o goronafeirws. Byddant ar gau hyd nes y rhoddir cyfarwyddyd gan Weinidogion Cymru yn caniatáu iddynt ailagor. Mae’n ofynnol i Weinidogion Cymru adolygu’r angen am y cyfyngiadau a osodir gan y Rheoliadau bob 28 o ddiwrnodau.
Mae’r Rheoliadau hefyd yn gosod oblygiad, at yr un diben, ar awdurdodau lleol, awdurdodau Parciau Cenedlaethol, Cyfoeth Naturiol Cymru a’r Ymddiriedolaeth Genedlaethol i gau rhai llwybrau troed a thir mynediad cyhoeddus.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ni luniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.