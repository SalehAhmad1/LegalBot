O F F E R Y N N A U  S T A T U D O L  
C Y M R U  
2023 Rhif 1433 (Cy. 255) 
TRAFFIG FFYRDD, CYMRU 
Gorchymyn Traffordd yr M4 
(Cyffordd 34 (Llantrisant), 
Rhondda Cynon Taf i Gyffordd 49 
(Pont Abraham), Sir Gaerfyrddin) 
(Terfynau Cyflymder Dros Dro) 
2023 
Gwnaed 
22 Rhagfyr 2023 
Yn dod i rym 
1 Ionawr 2024 
Mae Gweinidogion Cymru, sef yr awdurdod traffig ar 
gyfer y darn perthnasol o draffordd yr M4, wedi eu 
bodloni y dylid cyfyngu ar draffig ar ddarnau 
penodedig o’r draffordd oherwydd gwaith y bwriedir 
ei wneud ar y draffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r Gorchymyn hwn yw Gorchymyn Traffordd 
yr M4 (Cyffordd 34 (Llantrisant), Rhondda Cynon Taf 
i Gyffordd 49 (Pont Abraham), Sir Gaerfyrddin) 
(Terfynau Cyflymder Dros Dro) 2023 a daw’r 
Gorchymyn hwn i rym ar 1 Ionawr 2024. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 06:00 o’r 
gloch ar 1 Ionawr 2024 ac sy’n dod i ben pan gaiff 
yr arwyddion traffig dros dro ar gyfer pob cyfnod 
gwaith eu symud ymaith; 
ystyr “y draffordd” (“the motorway”) yw’r darn o 
draffordd yr M4 Llundain i Dde Cymru sy’n 
ymestyn o ganolbwynt Cyffordd 34 (Llantrisant), 
Rhondda Cynon Taf i Gyffordd 49 (Pont 
Abraham), Sir Gaerfyrddin, gan gynnwys yr holl 
ffyrdd ymadael ac ymuno tua’r gorllewin a thua’r 
dwyrain rhwng y cyffyrdd hyn; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiad 
3. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 30 milltir yr 
awr ar y darnau o’r draffordd a bennir yn erthygl 2 i’r 
Gorchymyn hwn. 
4. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 40 milltir yr 
awr ar y darnau o’r draffordd a bennir yn erthygl 2 i’r 
Gorchymyn hwn. 
5. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 50 milltir yr 
                                                                               
(1)  
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
awr ar y darnau o’r draffordd a bennir yn erthygl 2 i’r 
Gorchymyn hwn. 
Cymhwyso 
6. Nid yw’r cyfyngiadau yn erthyglau 3, 4 a 5 yn 
gymwys ond ar yr adegau hynny ac i’r graddau hynny 
y bydd arwyddion traffig yn eu dangos. 
Atal dros dro 
7. Mae unrhyw ddarpariaethau statudol sy’n cyfyngu 
ar gyflymder cerbydau modur ar y darnau o’r 
draffordd a bennir yn erthygl 2 o’r Gorchymyn hwn 
wedi eu hatal dros dro ar yr adegau hynny pan fo’r 
cyfyngiadau a bennir yn erthyglau 3, 4 a 5 o’r 
Gorchymyn hwn yn gymwys. 
Cyfnod para’r Gorchymyn hwn 
8. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                           22 Rhagfyr 2023 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
