O F F E R Y N N A U  S T A T U D O L  
C Y M R U  
2023 Rhif 1429 (Cy. 254) 
TRAFFIG FFYRDD, CYMRU 
Gorchymyn Cefnffordd yr A465 
(Cylchfan Llandarcy, Castell-nedd 
Port Talbot i’r Rhigos, Rhondda 
Cynon Taf) (Terfynau Cyflymder 
Dros Dro) 2023 
Gwnaed 
20 Rhagfyr 2023 
      Yn dod i rym                               1 Ionawr 2024 
Mae Gweinidogion Cymru, sef yr awdurdod traffig ar 
gyfer cefnffordd yr A465, wedi eu bodloni y dylid 
gwahardd traffig ar ddarnau penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn    
1. Enw’r 
Gorchymyn 
hwn 
yw 
Gorchymyn 
Cefnffordd yr A465 (Cylchfan Llandarcy, Castell-nedd 
Port Talbot i’r Rhigos, Rhondda Cynon Taf) (Terfynau 
Cyflymder Dros Dro) 2023 a daw’r Gorchymyn hwn i 
rym ar 1 Ionawr 2024. 
Dehongli  
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi.  Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio gan y 
gwasanaethau brys at y dibenion a ddisgrifir 
yn adran 87 o Ddeddf Rheoleiddio Traffig 
Ffyrdd 1984(1) neu mewn cysylltiad â’r 
gwaith sy’n arwain at y Gorchymyn hwn; 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar  
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol, neu 
(ii) at ddiben hyfforddi person i yrru  
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 06:00 o’r 
gloch ar 1 Ionawr 2024 ac sy’n dod i ben pan gaiff 
yr arwyddion traffig dros dro ar gyfer pob cyfnod 
gwaith eu symud ymaith; 
ystyr “y gefnffordd” (“the trunk road”) yw 
cefnffordd yr A465 Castell-nedd i’r Fenni; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw.  
Cyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darnau o’r gefnffordd a bennir yn yr Atodlen 
i’r Gorchymyn hwn. 
4. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a bennir yn yr Atodlen 
i’r Gorchymyn hwn. 
5. Ni chaiff neb, yn ystod cyfnod y gwaith, yrru  
unrhyw gerbyd modur yn gyflymach na 30 milltir yr 
awr ar y darnau o’r gefnffordd a bennir yn yr Atodlen 
i’r Gorchymyn hwn. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
Atal Dros Dro 
6. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau o’r gefnffordd wedi 
eu hatal dros dro ar yr adegau hynny pan fo’r 
cyfyngiadau a bennir yn erthyglau 3, 4 a 5 yn 
weithredol. 
Cymhwyso 
7.—(1) Nid yw’r cyfyngiadau yn erthyglau 3, 4 a 5 
yn gymwys ond ar yr adegau hynny ac i’r graddau 
hynny y bydd arwyddion traffig yn eu dangos. 
    (2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt.      
Cyfnod Para’r Gorchymyn hwn 
8. Bydd y Gorchymyn hwn yn para am 18 mis  ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, wrth weithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                            20 Rhagfyr 2023 
 
 
 
Nicci Hunter 
Arweinydd y Tîm Busnes  
Llywodraeth Cymru 
 
 
YR ATODLEN 
Y darnau o gerbytffyrdd tua’r dwyrain a thua’r 
gorllewin y gefnffordd sy’n ymestyn o, ac yn cynnwys 
cerbytffordd gylchredol gyfan Cylchfan Llandarcy hyd 
at ochr ddwyreiniol yr A465 wrth bont Seidins Pwll 
Glo’r Tower sydd â’r rhif adnabod ‘370’ i’r gorllewin 
o hen Gylchfan y Rhigos (a fydd yn cael ei hadnabod 
fel Cylchfan Trewaun cyn bo hir) yn y Rhigos. 
Y darnau cyfan o’r ffyrdd ymuno ac ymadael tua’r 
dwyrain a thua’r gorllewin y gefnffordd rhwng y 
darnau o’r cerbytffyrdd a ddisgrifir uchod. 
