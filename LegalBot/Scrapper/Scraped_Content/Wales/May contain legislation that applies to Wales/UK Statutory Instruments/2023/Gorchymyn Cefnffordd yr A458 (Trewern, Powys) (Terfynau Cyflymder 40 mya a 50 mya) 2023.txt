O F F E R Y N N A U  S T A T U D O L  
C Y M R U  
2023 Rhif 108 (Cy. 20) 
TRAFFIG FFYRDD, CYMRU 
Gorchymyn Cefnffordd yr A458 
(Trewern, Powys) (Terfynau 
Cyflymder 40 mya a 50 mya) 2023 
Gwnaed 
2 Chwefror 2023 
Yn dod i rym 
6 Chwefror 2023 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A458, a thrwy 
arfer y pwerau a roddir iddynt gan adrannau 84(1)(a), 
84(2) a 124(1)(d) o Ddeddf Rheoleiddio Traffig Ffyrdd 
1984(1) a pharagraff 27 o Atodlen 9 iddi, yn gwneud y 
Gorchymyn hwn. 
Mae Gweinidogion Cymru wedi ymgynghori â Phrif 
Swyddog 
Heddlu 
Dyfed-Powys 
ac 
wedi 
rhoi 
hysbysiad cyhoeddus o’u bwriad i wneud y 
Gorchymyn hwn yn unol â rheoliadau 5(1) a 6(1) o 
Reoliadau Gorchmynion Traffig yr Ysgrifennydd 
Gwladol (Gweithdrefn) (Cymru a Lloegr) 1990(2). 
Enwi a chychwyn 
1. Enw’r 
Gorchymyn 
hwn 
yw 
Gorchymyn 
Cefnffordd yr A458 (Trewern, Powys) (Terfynau 
Cyflymder 40 mya a 50 mya) 2023 a daw’r 
Gorchymyn hwn i rym ar 6 Chwefror 2023. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw:  
 
                                                                               
(1) 
1984 p. 27; amnewidiwyd adran 84(1) gan adran 45(2) o 
Ddeddf Traffig Ffyrdd 1991 (p. 40). Amnewidiwyd adran 
84(2) gan baragraff 61 o Atodlen 8 i Ddeddf Ffyrdd Newydd 
a Gwaith Stryd 1991 (p. 22). Yn rhinwedd O.S. 1999/672, ac 
adran 162 o Ddeddf Llywodraeth Cymru 2006 (p. 32) a 
pharagraff 30 o Atodlen 11 iddi, mae’r swyddogaethau hyn 
yn arferadwy bellach gan Weinidogion Cymru o ran Cymru. 
(2)  
O.S. 1990/1656.  
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1); 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “y gefnffordd” (“the trunk road”) yw 
cefnffordd yr A458 Amwythig i Ddolgellau; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau  
3. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 40 milltir yr 
awr ar y darn o’r gefnffordd a bennir yn Atodlen 1 i’r 
Gorchymyn hwn.   
4. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 50 milltir yr 
awr ar y darn o’r gefnffordd a bennir yn Atodlen 2 i’r 
Gorchymyn hwn.   
Dirymu 
5. Mae Gorchymyn Cefnffordd yr A458 (Trewern, 
Powys) (Terfyn Cyflymder 40 mya) 2001(2) a 
Gorchymyn Cefnffordd yr A458 (Tal-y-bont i Bont 
Cefn, Powys) (Terfyn Cyflymder 50 mya) 2017(3) 
wedi eu dirymu. 
 
 
 
 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29 o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20).   
(2) 
O.S. 2001/3242 (Cy. 271). 
(3) 
O.S. 2017/1126 (Cy. 283). 
 
3
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                           2 Chwefror 2023 
 
 
 
Nicci Hunter 
Arweinydd y Tîm Busnes  
Llywodraeth Cymru 
 
 
ATODLEN 1 
Terfyn cyflymder 40 mya 
 
Y darn o’r gefnffordd yn Nhrewern, Powys sy’n 
ymestyn o bwynt 555 o fetrau i’r gorllewin o 
ganolbwynt ei chyffordd â’r U2248 Sale Lane hyd at 
bwynt 289 o fetrau i’r gogledd-ddwyrain o ganolbwynt 
ei chyffordd â rhan orllewinol yr U2245 Garreg Bank. 
 
ATODLEN 2 
Terfyn cyflymder 50 mya 
 
Y darn o’r gefnffordd yn Nhrewern, Powys sy’n 
ymestyn o bwynt 40 metr i’r dwyrain o ochr 
ddwyreiniol Cylchfan Tal-y-bont hyd at bwynt 555 o 
fetrau i’r gorllewin o ganolbwynt ei chyffordd â’r 
U2248 Sale Lane. 
 
