O F F E R Y N N A U  S T A T U D O L  
C Y M R U  
2021 Rhif 664 (Cy. 168) 
TRAFFIG FFYRDD, CYMRU 
Gorchymyn Traffordd yr M4 a 
Chefnffordd yr A470 (Cyfnewidfa 
Coryton, Caerdydd i Gylchfan Cefn 
Coed, Merthyr Tudful) (Gwahardd 
Cerbydau a Beicwyr Dros Dro) 
2021 
Gwnaed 
4 Mehefin 2021 
Yn dod i rym 
7 Mehefin 2021 
Mae Gweinidogion Cymru, sef yr awdurdod traffig ar 
gyfer y darnau perthnasol o draffordd yr M4 a’r darnau 
o gefnffordd yr A470, wedi eu bodloni y dylid 
gwahardd traffig ar ddarnau penodedig o’r draffordd 
a’r gefnffordd oherwydd gwaith y bwriedir ei wneud 
ar y ffyrdd neu gerllaw iddynt. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r Gorchymyn hwn yw Gorchymyn Traffordd 
yr M4 a Chefnffordd yr A470 (Cyfnewidfa Coryton, 
Caerdydd i Gylchfan Cefn Coed, Merthyr Tudful) 
(Gwahardd Cerbydau a Beicwyr Dros Dro) 2021 a 
daw’r Gorchymyn hwn i rym ar 7 Mehefin 2021. 
Dehongli 
2. Yn y Gorchymyn hwn— 
                                                                               
(1) 1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac Atodlen 1 
iddi. Yn rhinwedd O.S. 1999/672, ac adran 162 o Ddeddf 
Llywodraeth Cymru 2006 (p. 32), a pharagraff 30 o Atodlen 11 
iddi, mae’r swyddogaethau hyn yn arferadwy bellach gan 
Weinidogion Cymru o ran Cymru. 
 
2
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r 
gloch ar 7 Mehefin 2021 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr “y draffordd” (“the motorway”) yw traffordd 
yr M4 Llundain i Dde Cymru ac “y gefnffordd” 
(“the trunk road”) yw cefnffordd yr A470 
Caerdydd i Langurig.  
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r draffordd a’r gefnffordd a bennir yn yr Atodlen i’r 
Gorchymyn hwn. 
4. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r draffordd a’r 
gefnffordd a bennir yn yr Atodlen i’r Gorchymyn hwn. 
Cymhwyso 
5. Ni fydd y gwaharddiadau yn erthyglau 3 a 4 yn 
gymwys ond ar yr adegau hynny ac i’r graddau hynny 
y bydd arwyddion traffig yn eu dangos. 
Cyfnod para’r Gorchymyn hwn 
6. Bydd y Gorchymyn hwn yn para am 18 mis ar y 
mwyaf. 
 
Llofnodwyd ar ran y Dirprwy Weinidog Newid 
Hinsawdd, wrth weithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                          4 Mehefin 2021 
 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
YR ATODLEN 
 
Y darnau o ffyrdd ymadael neilltuedig tua’r dwyrain a 
thua’r gorllewin y draffordd wrth Gyffordd 32 
(Coryton) sy’n arwain at yr A470 tua’r gogledd.  
 
 
3
Y darn o gefnffordd yr A470, gan gynnwys yr holl 
ffyrdd ymuno ac ymadael o Gyfnewidfa Coryton, 
Caerdydd i Gylchfan Cefn Coed, Merthyr Tudful.  
 
Ffordd gyswllt neilltuedig yr A470 o’i chyffordd â 
phrif gerbytffordd gylchredol Cyfnewidfa Coryton i’w 
chyffordd â phrif gerbytffordd tua’r de cefnffordd yr 
A470.  
 
 
