O F F E R Y N N A U  S T A T U D O L  
C Y M R U  
2021 Rhif 892 (Cy. 204) 
TRAFFIG FFYRDD, CYMRU 
Gorchymyn Cefnffordd yr A40 
(Llandeilo i Gaerfyrddin, Sir 
Gaerfyrddin) (Gwaharddiadau a 
Chyfyngiadau Traffig Dros Dro) 
2021 
Gwnaed 
23 Gorffennaf 2021 
Yn dod i rym 
30 Gorffennaf 2021 
Mae Gweinidogion Cymru, sef yr awdurdod traffig ar 
gyfer cefnffordd yr A40, wedi eu bodloni y dylid 
gwahardd a/neu gyfyngu ar draffig ar ddarnau 
penodedig o’r gefnffordd oherwydd gwaith y bwriedir 
ei wneud ar y ffordd neu gerllaw iddi ac oherwydd y 
tebygolrwydd o berygl i’r cyhoedd. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A40 (Llandeilo i Gaerfyrddin, Sir 
Gaerfyrddin) (Gwaharddiadau a Chyfyngiadau Traffig 
Dros Dro) 2021 a daw’r Gorchymyn hwn i rym ar 30 
Gorffennaf 2021. 
2. Yn y Gorchymyn hwn — 
ystyr “cerbyd esempt” (“exempted vehicle”) yw: 
 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1); a 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 00:01 o’r 
gloch ar 30 Gorffennaf 2021 ac sy’n dod i ben pan 
gaiff yr arwyddion traffig dros dro ar gyfer pob 
cyfnod o’r gwaith eu symud ymaith yn barhaol;  
ystyr “y gefnffordd” (“the trunk road”) yw 
cefnffordd yr A40 Llandeilo i Gaerfyrddin; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a chyfyngiadau  
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd a bennir yn Atodlen 1 i’r Gorchymyn hwn. 
4. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a bennir yn Atodlen 2 
i’r Gorchymyn hwn. 
5. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 10 milltir yr 
awr ar y darnau o’r gefnffordd a bennir yn Atodlenni 2 
a 3 i’r Gorchymyn hwn. 
6. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd, ac eithrio 
cerbyd esempt, gael ei ddefnyddio yn y fath fodd fel ei 
fod yn goddiweddyd unrhyw gerbyd arall ar y darnau 
o’r gefnffordd a bennir yn Atodlenni 2 a 3 i’r 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
Gorchymyn hwn yn ystod yr adegau hynny y mae’r 
cyfyngiad a bennir yn erthygl 5 yn weithredol. 
Cymhwyso 
7.—(1) Nid yw’r gwaharddiadau a’r cyfyngiadau yn 
erthyglau 3, 4, 5 a 6 yn gymwys ond ar yr adegau 
hynny ac i’r graddau hynny y mae arwyddion traffig 
yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal dros dro 
8. Mae unrhyw ddarpariaethau statudol sy’n cyfyngu 
ar gyflymder cerbydau modur ar y darnau o’r 
gefnffordd a bennir yn Atodlenni 2 a 3 i’r Gorchymyn 
hwn wedi eu hatal dros dro ar yr adegau hynny pan 
fo’r cyfyngiadau a bennir yn erthyglau 4 a 5 yn 
weithredol. 
Cyfnod para’r Gorchymyn hwn 
9. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                      23 Gorffennaf 2021 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Gwahardd cerbydau dros dro 
 
Y darn o’r gefnffordd sy’n ymestyn o ochr orllewinol 
Cylchfan Llandeilo, Llandeilo hyd at ochr ddwyreiniol 
Cylchfan Glangwili, Caerfyrddin. 
 
ATODLEN 2 
Terfyn cyflymder 40 mya neu 10 mya dros dro a 
dim goddiweddyd 
 
Y darn o’r gefnffordd sy’n ymestyn o’i chyffordd â 
phrif gerbytffordd gylchredol Cylchfan Llandeilo hyd 
at bwynt 75 o fetrau i’r dwyrain o Gylchfan Abergwili. 
 
 
4
Y darn o’r gefnffordd sy’n ymestyn o bwynt 75 o 
fetrau i’r gorllewin o Gylchfan Abergwili hyd at ei 
chyffordd â phrif gerbytffordd gylchredol Cylchfan 
Glangwili. 
 
ATODLEN 3 
Terfyn cyflymder 10 mya dros dro a dim 
goddiweddyd 
 
Y darn o’r gefnffordd sy’n ymestyn o bwynt 75 o 
fetrau i’r dwyrain o Gylchfan Abergwili hyd at bwynt 
75 o fetrau i’r gorllewin o Gylchfan Abergwili, gan 
gynnwys prif gerbytffordd gylchredol y gylchfan. 
  
 
 
 
