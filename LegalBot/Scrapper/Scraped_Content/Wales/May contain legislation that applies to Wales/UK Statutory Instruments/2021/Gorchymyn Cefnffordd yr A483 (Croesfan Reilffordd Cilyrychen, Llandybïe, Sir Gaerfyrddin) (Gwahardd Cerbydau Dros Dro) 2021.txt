O F F E R Y N N A U  S T A T U D O L  
C Y M R U  
2021 Rhif 567 (Cy. 155) 
TRAFFIG FFYRDD, CYMRU 
Gorchymyn Cefnffordd yr A483 
(Croesfan Reilffordd Cilyrychen, 
Llandybïe, Sir Gaerfyrddin) 
(Gwahardd Cerbydau Dros Dro) 
2021 
Gwnaed 
11 Mai 2021 
Yn dod i rym 
16 Mai 2021 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A483, wedi eu 
bodloni y dylid gwahardd traffig ar ddarn penodedig 
o’r gefnffordd oherwydd gwaith y bwriedir ei wneud 
ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A483 (Croesfan Reilffordd Cilyrychen, 
Llandybïe, Sir Gaerfyrddin) (Gwahardd Cerbydau 
Dros Dro) 2021 a daw’r Gorchymyn hwn i rym ar 16 
Mai 2021. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 22:00 o’r 
gloch ar 16 Mai 2021 ac sy’n dod i ben pan gaiff 
yr arwyddion traffig dros dro ar gyfer pob cyfnod 
gwaith eu symud ymaith; 
ystyr “y gefnffordd” (“the trunk road”) yw 
cefnffordd yr A483 Abertawe i Fanceinion. 
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd 
yn 
Heol 
Llandeilo, 
Llandybïe, 
Sir 
Gaerfyrddin sy’n ymestyn o bwynt 20 metr i’r 
gogledd-ddwyrain o groesfan reilffordd Cilyrychen 
hyd at bwynt 20 metr i’r de-orllewin o’r groesfan 
reilffordd honno. 
Cymhwyso 
4. Ni fydd y gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn eu dangos. 
Cyfnod para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
Dyddiedig                                          11 Mai 2021 
 
 
 
Nicci Hunter 
Arweinydd y Tîm Busnes 
Llywodraeth Cymru 
