O F F E R Y N N A U  S T A T U D O L  
C Y M R U  
2021 Rhif 696 (Cy. 173) 
TRAFFIG FFYRDD, CYMRU 
Gorchymyn Cefnffordd yr A5 (Man 
Ger Llyn Ogwen, Gwynedd) 
(Terfynau Cyflymder  Dros Dro a 
Chlirffordd) 2021 
Gwnaed 
8 Mehefin 2021 
Yn dod i rym 
10 Mehefin 2021 
Mae Gweinidogion Cymru, sef yr awdurdod traffig ar 
gyfer Cefnffordd yr A5, wedi eu bodloni y dylid 
cyfyngu ar draffig a’i wahardd ar ddarn penodedig o’r 
gefnffordd oherwydd y tebygolrwydd o berygl i’r 
cyhoedd. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn 
1. Enw’r 
Gorchymyn 
hwn 
yw 
Gorchymyn 
Cefnffordd yr A5 (Man Ger Llyn Ogwen, Gwynedd) 
(Terfynau Cyflymder Dros Dro a Chlirffordd) 2021 a 
daw’r Gorchymyn hwn i rym ar 10 Mehefin 2021. 
Dehongli 
2. Yn y Gorchymyn hwn— 
 
 
 
 
                                                                               
(1) 1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac Atodlen 1 
iddi. Yn rhinwedd O.S. 1999/672, ac adran 162 o Ddeddf 
Llywodraeth Cymru 2006 (p.32), a pharagraff 30 o Atodlen 11 
iddi, mae’r pwerau hyn yn arferadwy bellach gan Weinidogion 
Cymru o ran Cymru. 
 
 
2
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio at y   
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1); a 
(b) unrhyw gerbyd sy’n cael ei ddefnyddio at  
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod penodedig” (“specified period”) yw’r 
cyfnod sy’n dechrau am 00:00 o’r gloch ar 10 Mehefin 
2021 ac sy’n dod i ben pan gaiff yr arwyddion traffig 
dros dro eu symud ymaith yn barhaol. 
ystyr “y gefnffordd” (“the trunk road”) yw Cefnffordd 
yr A5 Llundain i Gaergybi yn Sir Gwynedd sy’n 
ymestyn o bwynt 1000 metr i’r gogledd-orllewin o’i 
chyffordd â’r ffordd ddiddosbarth sy’n gyfagos i 
Fwthyn Ogwen hyd at bwynt 5200 metr i’r dwyrain o’r 
gyffordd sy’n gyfagos i’r ffordd breifat sy’n arwain at 
yr eiddo o’r enw Tal y Braich Isaf.  
     ystyr “lluoedd arbennig” (“special forces”) yw’r   
unedau hynny o’r lluoedd cartref y mae Cyfarwyddwr 
y Lluoedd Arbennig yn gyfrifol am gynnal eu 
galluoedd neu sydd am y tro yn ddarostyngedig i 
reolaeth weithredol y Cyfarwyddwr hwnnw.     
Cyfyngiadau a Gwaharddiad  
3. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darn o’r gefnffordd. 
4. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darn o’r gefnffordd. 
5. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 30 milltir yr 
awr ar y darn o’r gefnffordd. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf y 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r Heddlu 
2005 (p. 15), paragraff 29(2) o Atodlen 8 i Ddeddf Troseddu a’r 
Llysoedd 2013 (p. 22) ac adran 50(4) a (5) o Ddeddf 
Dadreoleiddio 2015 (p. 20). 
 
 
3
6. Ac eithrio fel a ddarperir gan erthygl 7, ni chaiff 
neb beri na chaniatáu i unrhyw gerbyd stopio ar y darn 
o’r gefnffordd ac eithrio yn ôl cyfarwyddyd neu â 
chaniatâd 
cwnstabl 
heddlu, 
swyddog 
cymorth 
cymunedol yr heddlu neu swyddog gorfodi sifil. 
Esemptiadau 
7.  Ni fydd dim yn erthygl 6 yn gymwy— 
(a) er mwyn atal cerbyd sy’n aros ar unrhyw 
gerbytffordd cyhyd ag sy’n angenrheidiol i’r 
cerbyd gael ei ddefnyddio mewn cysylltiad â’r 
canlynol: 
(i) unrhyw 
waith 
adeiladu 
neu 
waith     
dymchwel; 
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
ffordd fynediad neu osod, codi, cynnal a 
chadw, addasu neu atgyweirio ar y ffordd 
fynediad neu gerllaw iddi unrhyw 
garthffos neu unrhyw brif bibell neu 
gyfarpar ar gyfer cyflenwi nwy, dŵr neu 
drydan neu unrhyw gyfarpar cyfathrebu 
electronig fel y’i diffinnir ym mharagraff 
5 o Atodlen 3A i Ddeddf Cyfathrebiadau 
2003(1); 
(b) i gerbyd a ddefnyddir at ddibenion yr heddlu, 
y frigâd dân neu’r gwasanaeth ambiwlans; 
(c) i gerbyd a ddefnyddir yng ngwasanaeth 
awdurdod lleol yn unol â phwerau neu 
ddyletswyddau statudol; a 
(d) i gerbyd sy’n stopio pan fo’r person sydd â 
rheolaeth arno’n gwneud y canlynol: 
(i) pan fydd yn ofynnol yn ôl y gyfraith iddo 
stopio; 
(ii) pan fydd yn gorfod stopio er mwyn  
osgoi damwain; neu 
(iii) pan gaiff ei rwystro rhag mynd yn ei 
flaen gan amgylchiadau y tu allan i’w 
reolaeth. 
Suspension 
8. Mae unrhyw ddarpariaethau statudol sy’n cyfyngu 
ar gyflymder cerbydau ar y darn o’r gefnffordd wedi 
eu hatal dros dro ar yr adegau hynny pan fo’r 
cyfyngiadau a bennir yn erthyglau 3, 4 a 5 yn 
weithredol. 
                                                                               
(1) 
2003 p.21. Mewnosodwyd Atodlen 3A gan baragraff 1 o 
Atodlen 1 i Ddeddf yr Economi Ddigidol 2017 (p. 30). 
 
 
4
Cymhwyso 
9. (1) Ni fydd y gwaharddiadau a’r cyfyngiadau yn 
erthyglau 3, 4, 5 a 6 yn gymwys ond ar yr adegau 
hynny ac i’r graddau hynny y bydd arwyddion traffig 
yn eu dangos. 
        (2) Nid yw unrhyw derfynau cyflymder a osodir 
gan y Gorchymyn hwn yn gymwys i gerbyd esempt. 
Cyfnod Para’r Gorchymyn hwn 
10. Bydd y Gorchymyn hwn yn para am 18 mis ar y 
mwyaf. 
 
Llofnodwyd ar ran y Dirprwy Weinidog Newid 
Hinsawdd, wrth weithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                              8 Mehefin 2021 
 
 
 
Nicci Hunter 
Arweinydd y Tîm Busnes 
Llywodraeth Cymru 
