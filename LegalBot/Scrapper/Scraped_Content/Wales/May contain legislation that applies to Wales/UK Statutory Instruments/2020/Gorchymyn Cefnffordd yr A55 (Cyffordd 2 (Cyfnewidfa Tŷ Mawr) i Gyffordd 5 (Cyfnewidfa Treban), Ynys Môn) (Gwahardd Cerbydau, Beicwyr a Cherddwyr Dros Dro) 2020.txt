O F F E R Y N N A U  S T A T U D O L  
C Y M R U  
2020 Rhif 968 (Cy. 217) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 2 (Cyfnewidfa Tŷ Mawr) 
i Gyffordd 5 (Cyfnewidfa Treban), 
Ynys Môn) (Gwahardd Cerbydau, 
Beicwyr a Cherddwyr Dros Dro) 
2020 
Gwnaed 
10 Medi 2020 
Yn dod i rym 
16 Medi 2020 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A55, wedi eu 
bodloni y dylid gwahardd traffig ar ddarnau penodedig 
o’r gefnffordd oherwydd gwaith y bwriedir ei wneud 
ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 2 (Cyfnewidfa Tŷ Mawr) 
i Gyffordd 5 (Cyfnewidfa Treban), Ynys Môn) 
(Gwahardd Cerbydau, Beicwyr a Cherddwyr Dros 
Dro) 2020 a daw i rym ar 16 Medi 2020. 
2. Yn y Gorchymyn hwn— 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
gloch ar 16 Medi 2020 ac sy’n dod i ben pan gaiff 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac 
Atodlen 1 iddi.  Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
yr arwyddion traffig dros dro ar gyfer pob cyfnod 
gwaith eu symud ymaith; 
ystyr “y gefnffordd” (“the trunk road”) yw 
cefnffordd yr A55 Llundain i Gaergybi. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd ar y darnau o’r gefnffordd a bennir yn 
Atodlenni 1 a 2 i’r Gorchymyn hwn. 
4. Tra bo traffig yn cael ei wahardd gan erthygl 3 
rhag symud ar gerbytffordd tua’r dwyrain y darn o’r 
gefnffordd a bennir yn Atodlen 2 ond, yn unol ag 
erthygl 8, nad yw’n cael ei wahardd rhag symud ar y 
gerbytffordd tua’r gorllewin, ni chaiff neb, yn ystod 
cyfnod y gwaith, yrru unrhyw gerbyd ar lôn allanol 
cerbytffordd tua’r gorllewin y darn o’r gefnffordd i 
unrhyw gyfeiriad ac eithrio tua’r dwyrain. 
5. Tra bo traffig yn cael ei wahardd gan erthygl 3 
rhag symud ar gerbytffordd tua’r gorllewin y darn o’r 
gefnffordd a bennir yn Atodlen 2 ond, yn unol ag 
erthygl 8, nad yw’n cael ei wahardd rhag symud ar y 
gerbytffordd tua’r dwyrain, ni chaiff neb, yn ystod 
cyfnod y gwaith, yrru unrhyw gerbyd ar lôn allanol 
cerbytffordd tua’r dwyrain y darn o’r gefnffordd i 
unrhyw gyfeiriad ac eithrio tua’r gorllewin. 
6. Ni chaiff neb, yn ystod cyfnod y gwaith, yrru 
unrhyw gerbyd sy’n 3.2 metr o led neu’n lletach ar y 
darn o’r gefnffordd a bennir yn Atodlen 2 i’r 
Gorchymyn hwn. 
7. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r gefnffordd a bennir 
yn Atodlenni 1 a 3 i’r Gorchymyn hwn. 
8. Ni chaiff neb, yn ystod cyfnod y gwaith, gerdded 
ar y darnau o’r gefnffordd a bennir yn Atodlenni 1 a 3 
i’r Gorchymyn hwn. 
Cymhwyso 
9. Nid yw’r cyfyngiadau yn erthyglau 3, 4, 5, 6, 7 ac 
8 yn gymwys ond ar yr adegau hynny ac i’r graddau 
hynny y mae arwyddion traffig yn eu dangos. 
Cyfnod Para’r Gorchymyn hwn 
10. Bydd y Gorchymyn hwn yn para am 18 mis ar y 
mwyaf. 
 
 
 
 
 
 
 
 
3
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
Dyddiedig                                             10 Medi 2020 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Gwahardd Cerbydau, Beicwyr a Cherddwyr Dros 
Dro 
 
Y darn o’r gefnffordd sy’n ymestyn o bwynt 280 o 
fetrau i’r gorllewin o Gyffordd 2 (Cyfnewidfa Tŷ 
Mawr) hyd at bwynt 270 o fetrau i’r dwyrain o 
Gyffordd 5 (Cyfnewidfa Treban), gan gynnwys y 
ffyrdd ymuno tua’r gorllewin a thua’r dwyrain wrth 
Gyffordd 3 (Pencaledog) a Chyffordd 4 (Dalar Hir). 
 
ATODLEN 2 
Gwrthlif a Gwahardd Cerbydau Llydan (dros 3.2 
metr) Dros Dro 
 
Y darn o gefnffordd yr A55 sy’n ymestyn o bwynt 900 
metr i’r gorllewin o drosbont Cyffordd 3 (Pencaledog) 
hyd at bwynt 600 metr i’r dwyrain o Gyffordd 4 (Dalar 
Hir). 
 
ATODLEN 3 
Gwahardd Beicwyr a Cherddwyr Dros Dro 
 
Y darn o gefnffordd yr A55 sy’n ymestyn o bwynt 270 
o fetrau i’r gorllewin o Gyffordd 3 (Pencaledog) hyd at 
bwynt 280 o fetrau i’r dwyrain o Gyffordd 4 (Dalar 
Hir). 
