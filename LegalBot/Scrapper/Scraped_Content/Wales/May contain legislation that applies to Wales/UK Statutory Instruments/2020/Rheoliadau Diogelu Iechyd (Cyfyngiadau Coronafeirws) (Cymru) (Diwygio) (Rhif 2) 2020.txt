OFFERYNNAU STATUDOL CYMRU
2020 Rhif 452 (Cy. 102)
IECHYD Y CYHOEDD, CYMRU
Rheoliadau Diogelu Iechyd (Cyfyngiadau Coronafeirws) (Cymru) (Diwygio) (Rhif 2) 2020
Cymeradwywyd gan Senedd Cymru
Gwnaed
am 11:45 a.m. ar 24 Ebrill 2020
Gosodwyd gerbron Cynulliad Cenedlaethol Cymru
am 2:45 p.m. ar 24 Ebrill 2020
Yn dod i rym
12.01 a.m. ar 25 Ebrill 2020
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir gan adrannau 45C(1) a (3)(c), 45F(2) a 45P o Ddeddf Iechyd y Cyhoedd (Rheoli Clefydau) 1984(1).
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae Gweinidogion Cymru yn ystyried bod y cyfyngiadau a’r gofynion a osodir gan y Rheoliadau hyn yn gymesur â’r hyn y maent yn ceisio ei gyflawni, sef ymateb iechyd y cyhoedd i’r bygythiad hwnnw.
Yn unol ag adran 45R o’r Ddeddf honno, oherwydd brys, mae Gweinidogion Cymru o’r farn ei bod yn angenrheidiol gwneud yr offeryn hwn heb fod drafft wedi ei osod gerbron Cynulliad Cenedlaethol Cymru ac wedi ei gymeradwyo ganddo drwy benderfyniad.
(1)
1984 p. 22. Mewnosodwyd adrannau 45C, 45F a 45P gan adran 129 o Ddeddf Iechyd a Gofal Cymdeithasol 2008 (p. 14). Mae’r swyddogaethau o dan yr adrannau hyn wedi eu rhoi i “the appropriate Minister” (“y Gweinidog priodol”). O dan adran 45T(6) o Ddeddf 1984, y Gweinidog priodol, o ran Cymru, yw Gweinidogion Cymru.Enwi, dod i rym a chymhwyso
1.—(1) Enw’r Rheoliadau hyn yw Rheoliadau Diogelu Iechyd (Cyfyngiadau Coronafeirws) (Cymru) (Diwygio) (Rhif 2) 2020 a deuant i rym am 12.01 a.m. ar 25 Ebrill 2020.
(2) Yn y Rheoliadau hyn, ystyr “y Prif Reoliadau” yw Rheoliadau Diogelu Iechyd (Cyfyngiadau Coronafeirws) (Cymru) 2020(1).
Gwybodaeth Cychwyn
I1
Rhl. 1 mewn grym ar 25.4.2020 am 12.01 a.m., gweler rhl. 1(1)
(1)
O.S. 2020/353 (Cy. 80) fel y’i diwygiwyd gan Reoliadau Diogelu Iechyd (Cyfyngiadau Coronafeirws) (Cymru) (Diwygio) 2020 (O.S. 2020/399 (Cy. 88)).Cyfarwyddydau terfynu
2.  Yn rheoliad 3 o’r prif Reoliadau, yn lle paragraff (4) rhodder—
“(4) Caiff Gweinidogion Cymru, os ydynt yn ystyried ei bod yn briodol gwneud hynny gan roi sylw i’r angen i atal, diogelu rhag, rheoli neu ddarparu ymateb iechyd y cyhoedd i fynychder neu ledaeniad haint yng Nghymru â’r coronafeirws, gyhoeddi cyfarwyddyd sy’n terfynu gofyniad neu gyfyngiad mewn perthynas ag —
(a)
busnes neu wasanaeth penodedig neu ddisgrifiad penodedig o fusnes neu wasanaeth;
(b)
disgrifiad penodedig o bersonau;
(c)
rhan benodedig o Gymru.
(4A) Nid yw terfynu cyfyngiad neu ofyniad drwy gyfarwyddyd yn effeithio—
(a)
ar unrhyw gosbedigaeth yr eir iddi mewn cysylltiad ag unrhyw drosedd a gyflawnir o dan y Rheoliadau hyn cyn i’r cyfyngiad neu’r gofyniad gael ei derfynu,
(b)
ar unrhyw hysbysiad cosb benodedig a ddyroddir o dan reoliad 13 mewn perthynas ag ymddygiad sy’n digwydd cyn i’r cyfyngiad neu’r gofyniad gael ei derfynu, neu
(c)
ar unrhyw ymchwiliad, achos cyfreithiol neu rwymedi mewn cysylltiad—
(i)
ag unrhyw drosedd neu ymddygiad o’r fath, neu
(ii)
ag unrhyw drosedd honedig o dan y Rheoliadau hyn yr honnir ei bod wedi ei chyflawni cyn i’r cyfyngiad neu’r gofyniad gael ei derfynu,
a chaniateir cychwyn, parhau neu orfodi unrhyw ymchwiliad, achos cyfreithiol neu rwymedi o’r fath, a chaniateir gosod unrhyw gosbedigaeth neu gosb o’r fath, fel pe na bai’r terfyniad wedi digwydd.”
Gwybodaeth Cychwyn
I1
Rhl. 2 mewn grym ar 25.4.2020 am 12.01 a.m., gweler rhl. 1(1)Gofyniad i gynnal pellter corfforol mewn perthynas â mangreoedd penodol
3.—(1) Mae rheoliadau 4, 5, 6 a 6A o’r prif Reoliadau wedi eu diwygio fel a ganlyn.
(2) Ar ôl rheoliad 4(5) mewnosoder—
“(5A) Mae paragraff (5B) yn gymwys—
(a)
i fangre a ddefnyddir i gynnal busnes neu ddarparu gwasanaeth a grybwyllir yn is-baragraff (1)(a), (b) neu (c) o baragraff 2 o Atodlen 1, neu
(b)
pan fo mangre a ddefnyddir i gynnal busnes neu ddarparu gwasanaeth a restrir yn Rhan 2 neu 3 o Atodlen 1 wedi ei defnyddio at ddiben a grybwyllir ym mharagraff (5).
(5B) Pan fo’r paragraff hwn yn gymwys, rhaid i’r person sy’n gyfrifol am gynnal y busnes neu ddarparu’r gwasanaeth, yn ystod cyfnod yr argyfwng, gymryd pob mesur rhesymol i sicrhau—
(a)
y cynhelir pellter o 2 fetr rhwng unrhyw bersonau yn y fangre (ac eithrio rhwng dau aelod o’r un aelwyd, neu rhwng gofalwr a’r person sy’n cael cymorth gan y gofalwr),
(b)
nad yw personau ond yn cael mynediad i’r fangre mewn niferoedd digon bach fel bod modd cynnal y pellter hwnnw, ac
(c)
y cynhelir pellter o 2 fetr rhwng personau sy’n aros i fynd i’r fangre (ac eithrio rhwng dau aelod o’r un aelwyd, neu rhwng gofalwr a’r person sy’n cael cymorth gan y gofalwr).”
(3) Ar ôl rheoliad 5(3A) mewnosoder—
“(3B) Mae paragraff (3C) yn gymwys pan fo mangre a ddefnyddir ar gyfer busnes a restrir yn Rhan 3 o Atodlen 1 wedi ei defnyddio—
(a)
i ddarparu llety yn unol â pharagraff (3), neu
(b)
i gynnal y busnes yn unol â pharagraff (3A).
(3C) Pan fo’r paragraff hwn yn gymwys, rhaid i’r person sy’n gyfrifol am gynnal y busnes, yn ystod cyfnod yr argyfwng, gymryd pob mesur rhesymol i sicrhau—
(a)
y cynhelir pellter o 2 fetr rhwng unrhyw bersonau yn y fangre (ac eithrio rhwng dau aelod o’r un aelwyd, neu rhwng gofalwr a’r person sy’n cael cymorth gan y gofalwr),
(b)
nad yw personau ond yn cael mynediad i’r fangre mewn niferoedd digon bach fel bod modd cynnal y pellter hwnnw, ac
(c)
y cynhelir pellter o 2 fetr rhwng personau sy’n aros i fynd i’r fangre (ac eithrio rhwng dau aelod o’r un aelwyd, neu rhwng gofalwr a’r person sy’n cael cymorth gan y gofalwr).”
(4) Yn rheoliad 6, ar ôl paragraff (2) mewnosoder—
“(2A) Pan na fo mangre wedi ei chau oherwydd ei bod yn fangre sydd ei hangen er mwyn cynnal busnes fel y’i caniateir gan baragraff (2)(a), rhaid i’r person sy’n gyfrifol am gynnal y busnes, yn ystod cyfnod yr argyfwng, gymryd pob mesur rhesymol i sicrhau—
(a)
y cynhelir pellter o 2 fetr rhwng unrhyw bersonau yn y fangre (ac eithrio rhwng dau aelod o’r un aelwyd, neu rhwng gofalwr a’r person sy’n cael cymorth gan y gofalwr),
(b)
nad yw personau ond yn cael mynediad i’r fangre mewn niferoedd digon bach fel bod modd cynnal y pellter hwnnw, ac
(c)
y cynhelir pellter o 2 fetr rhwng personau sy’n aros i fynd i’r fangre (ac eithrio rhwng dau aelod o’r un aelwyd, neu rhwng gofalwr a’r person sy’n cael cymorth gan y gofalwr).”
(5) Yn rheoliad 6A, yn lle paragraff (2) rhodder—
“(2) Nid yw paragraff (1) yn gymwys i fangre—
(a)
a ddefnyddir i gynnal busnes, neu ddarparu gwasanaeth, a restrir yn Atodlen 1, neu
(b)
y mae rheoliad 6(2A) yn gymwys iddi.”
Gwybodaeth Cychwyn
I1
Rhl. 3 mewn grym ar 25.4.2020 am 12.01 a.m., gweler rhl. 1(1)Cyfyngiad ar bersonau yn gadael y man lle y maent yn byw neu fod y tu allan iddo
4.—(1) Mae rheoliad 8 o’r prif Reoliadau wedi ei ddiwygio fel a ganlyn.
(2) Ym mharagraff (1), ar ôl “byw” mewnosoder “neu aros i ffwrdd o’r man hwnnw”.
(3) Ym mharagraff (2)—
(a)
yn lle is-baragraff (a) rhodder—
“(a)
i gael cyflenwadau oddi wrth unrhyw fusnes neu wasanaeth a restrir yn Rhan 4 o Atodlen 1 gan gynnwys—
(i)
bwyd a chyflenwadau meddygol ar gyfer y rheini yn yr un aelwyd (gan gynnwys anifeiliaid yn yr aelwyd) neu ar gyfer personau hyglwyf;
(ii)
cyflenwadau ar gyfer cynnal, cynnal a chadw a gweithrediad yr aelwyd, neu aelwyd person hyglwyf;
(aa)
i gael arian oddi wrth unrhyw fusnes neu wasanaeth a restrir ym mharagraffau 38 neu 39 o Atodlen 1 neu i adneuo arian gydag unrhyw fusnes neu wasanaeth o’r fath;”
(b)
yn lle is-baragraff (b) rhodder—
“(b)
i wneud ymarfer corff, ddim mwy nag unwaith y dydd (neu’n amlach os oes angen hyn oherwydd cyflwr iechyd neu anabledd penodol), naill ai—
(i)
ar ei ben ei hun,
(ii)
gydag aelodau eraill o aelwyd y person, neu
(iii)
gyda gofalwr y person;”
(c)
ar ôl is-baragraff (g) mewnosoder—
“(ga)
i ymweld â mynwent, claddfa neu ardd goffa i dalu teyrnged i berson ymadawedig;”
(d)
yn is-baragraff (i)—
(i)
ym mharagraff (i), yn lle “blentyn y person” rhodder “blentyn y mae’r person yn rhiant mewn perthynas ag ef, neu y mae ganddo gyfrifoldeb rhiant drosto, neu ofal drosto”;
(ii)
ym mharagraff (iii), yn y testun Saesneg, yn lle “Department of Work” rhodder “Department for Work”;
(e)
yn is-baragraff (l), yn lle “fo’n angenrheidiol” rhodder “na fo modd gohirio’r symud”.
Gwybodaeth Cychwyn
I1
Rhl. 4 mewn grym ar 25.4.2020 am 12.01 a.m., gweler rhl. 1(1)Gorfodi
5.—(1) Mae rheoliad 10 o’r prif Reoliadau wedi ei ddiwygio fel a ganlyn.
(2) Ym mharagraff (1)—
(a)
hepgorer “os yw’r person perthnasol yn credu’n rhesymol”;
(b)
yn is-baragraff (a)—
(i)
ar y dechrau mewnosoder “os oes gan y person perthnasol sail resymol dros amau”;
(ii)
ar ôl “4,” mewnosoder “5(3C),”;
(c)
yn is-baragraff (b), ar y dechrau mewnosoder “os yw’r person perthnasol yn ystyried”.
(3) Ym mharagraff (2), yn lle “person perthnasol yn ystyried” rhodder “gan berson perthnasol sail resymol dros amau”.
(4) Yn lle paragraff (3) rhodder—
“(3) Caiff person perthnasol—
(a)
wrth arfer y pŵer ym mharagraff (2)(a) neu (b), gyfarwyddo P i ddilyn unrhyw gyfarwyddiadau y mae’r person perthnasol yn ystyried eu bod yn angenrheidiol;
(b)
defnyddio grym rhesymol wrth arfer y pŵer ym mharagraff (2)(b).”
(5) Ym mharagraff (5), yn lle “ddiben paragraff (4)” rhodder “ddibenion y rheoliad hwn”.
(6) Ym mharagraff (7), yn lle “person perthnasol yn ystyried” rhodder “gan berson perthnasol sail resymol dros amau”.
(7) Yn lle paragraff (8) rhodder—
“(8) Caiff person perthnasol sy’n arfer y pŵer ym mharagraff (7)—
(a)
i gyfarwyddo cynulliad i wasgaru, neu
(b)
i fynd â pherson i’r man lle y mae’n byw,
ddefnyddio grym rhesymol, os yw’n angenrheidiol, wrth arfer y pŵer.
(8A) Pan fo gan berson perthnasol sail resymol dros amau bod person (“P”) mewn cynulliad yn groes i reoliad 8(5) a’i fod yn blentyn gydag unigolyn (“U”) a chanddo gyfrifoldeb dros P—
(a)
caiff y person perthnasol gyfarwyddo U i fynd â P i’r man lle y mae P yn byw, a
(b)
rhaid i U, i’r graddau y mae’n rhesymol ymarferol, sicrhau bod P yn cydymffurfio ag unrhyw gyfarwyddyd neu gyfarwyddiad a roddir gan y person perthnasol i P.
(8B) Ni chaiff person perthnasol arfer pŵer ym mharagraff (7) neu (8A) ond os yw’r person perthnasol yn ystyried ei bod yn angenrheidiol ac yn gymesur gwneud hynny.”
(8) Ym mharagraff (9)—
(a)
yn lle “Caiff person perthnasol” rhodder “Os yw person perthnasol yn ystyried ei bod yn angenrheidiol ac yn gymesur at ddibenion atal, neu derfynu, torri rheoliad 9(4), caiff y person perthnasol”;
(b)
ar ôl “rhesymol” mewnosoder “, os yw’n angenrheidiol,”.
(9) Ym mharagraff (12), ar ôl “4,” mewnosoder “5(3C),”.
Gwybodaeth Cychwyn
I1
Rhl. 5 mewn grym ar 25.4.2020 am 12.01 a.m., gweler rhl. 1(1)Mân ddiwygiadau a diwygiadau canlyniadol
6.—(1) Mae’r prif Reoliadau wedi eu diwygio fel a ganlyn.
(2) Yn rheoliad 1(3)(e), ar ôl paragraff (iii) mewnosoder—
“(iv)
unrhyw blentyn;
(v)
unrhyw berson sy’n oedolyn hyglwyf o fewn yr ystyr a roddir i “vulnerable adult” gan adran 60(1) o Ddeddf Diogelu Grwpiau Hyglwyf 2006(1).”
(3) Yn rheoliad 4(5)—
(a)
yn is-baragraff (a), ar ôl “Ran 2” mewnosoder “o Atodlen 1”;
(b)
yn lle is-baragraff (b) rhodder—
“(b)
o fangre a ddefnyddir ar gyfer y busnesau neu’r gwasanaethau a restrir yn Rhan 2 neu 3 o Atodlen 1 at unrhyw ddiben y mae Gweinidogion Cymru neu awdurdod lleol yn gofyn amdano;”
(c)
yn is-baragraff (c)(ii), hepgorer “archebion”.
(4) Yn rheoliad 5(3A), hepgorer is-baragraff (a).
(5) Yn rheoliad 6(2)(a)(ii), ar ôl “archebion” mewnosoder “neu ymholiadau”.
(6) Yn rheoliad 7—
(a)
yn y testun Cymraeg, yn lle “cam”, ym mhob lle y mae’n digwydd, rhodder “mesur”;
(b)
yn y testun Cymraeg, yn lle “cymrir”, ym mhob lle y mae’n digwydd, rhodder “cymerir”;
(c)
yn nhestun Cymraeg paragraff (4), hepgorer “wedi ei gymryd”;
(d)
ar ôl paragraff (4) mewnosoder—
“(4ZA) Nid yw paragraff (3) yn gymwys i’r tir o amgylch amlosgfa, gan gynnwys unrhyw gladdfa neu ardd goffa.”;
(e)
yn nhestun Cymraeg paragraff (5)(b), hepgorer “wedi ei gymryd”.
(7) Yn rheoliad 7(A)(1)—
(a)
ar ôl is-baragraff (a) mewnosoder—
“(aa)
rheoliad 4(5B),
(ab)
rheoliad 5(3C),”;
(b)
yn is-baragraff (b), ar ôl “6(1)” mewnosoder “neu (2A)”;
(c)
yn y testun Cymraeg, yn y geiriau ar ôl is-baragraff (d), yn lle “camau” rhodder “mesurau”.
(8) Yn rheoliad 8—
(a)
ym mharagraff (2)(d)—
(i)
yn y testun Cymraeg, yn lle “cymorth” rhodder “cynhorthwy”;
(ii)
ar ôl “cymorth brys” mewnosoder “i unrhyw berson”;
(b)
ym mharagraff (2)(m), yn y testun Cymraeg, yn lle “newid” rhodder “niwed”;
(c)
ym mharagraff (5)(d)(iii), ar ôl “cynhorthwy brys” mewnosoder “i unrhyw berson”.
(9) Yn rheoliad 12(1)(a), ar ôl “4,” mewnosoder “5(3C),”.
(10) Yn Atodlen 1—
(a)
yn nhestun Cymraeg paragraff 2(2)(b), yn lle “pan y cymrir pob cam” rhodder “pan gymerir pob mesur”;
(b)
ym mharagraff 22, ar ôl “ac eithrio” mewnosoder “marchnadoedd da byw a”;
(c)
ym mharagraff 24, ar y diwedd mewnosoder “(ac eithrio arwerthiannau da byw)”;
(d)
ym mharagraff 38, yn lle “a pheiriannau” rhodder “, clybiau cynilo, peiriannau arian parod ac ymgymeriadau sydd, o ran eu busnes, yn gweithredu swyddfeydd cyfnewid arian cyfred, yn trawsyrru arian (neu unrhyw gynrychiolaeth o arian) drwy unrhyw ddull neu sieciau arian parod sydd wedi eu gwneud yn daladwy i gwsmeriaid.”
Gwybodaeth Cychwyn
I1
Rhl. 6 mewn grym ar 25.4.2020 am 12.01 a.m., gweler rhl. 1(1)
(1)
2006 p. 47. Diwygiwyd y diffiniad o “vulnerable adult” yn adran 60(1) gan adran 65(2)(b) o Ddeddf Diogelu Rhyddidau 2012 (p. 9).Mark Drakeford
Y Prif Weinidog, un o Weinidogion Cymru
11:45 a.m. ar 24 Ebrill 2020NODYN ESBONIADOL
(Nid yw’r nodyn hwn yn rhan o’r Rheoliadau)
Mae Rhan 2A o Ddeddf Iechyd y Cyhoedd (Rheoli Clefydau) 1984 yn galluogi Gweinidogion Cymru, drwy reoliadau, i wneud darpariaeth at ddiben atal, diogelu rhag, rheoli neu ddarparu ymateb iechyd y cyhoedd i fynychder neu ledaeniad haint neu halogiad yng Nghymru.
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae’r Rheoliadau hyn yn diwygio Rheoliadau Diogelu Iechyd (Cyfyngiadau Coronafeirws) (Cymru) 2020 (y “prif Reoliadau”).
Mae rheoliad 2 yn rhoi yn lle paragraff (4) o reoliad 3 o’r prif Reoliadau ddarpariaeth fwy hyblyg sy’n galluogi i ofyniad neu gyfyngiad a osodir gan y prif Reoliadau gael ei derfynu mewn perthynas â busnesau neu wasanaethau penodol (neu ddisgrifiadau o fusnesau neu wasanaethau), categorïau penodol o bersonau neu ardaloedd penodol o Gymru. Mae paragraff newydd (4A) hefyd wedi ei fewnosod yn rheoliad 3 o’r prif Reoliadau er mwyn ei gwneud yn glir nad yw terfynu gofyniad neu gyfyngiad yn effeithio ar bethau sy’n digwydd cyn i’r terfynu gymryd effaith.
Mae rheoliad 3 yn diwygio rheoliadau 4, 5, 6 a 6A o’r prif Reoliadau er mwyn ei gwneud yn ofynnol i bersonau sy’n gyfrifol am fusnesau neu wasanaethau a gynhelir mewn mangreoedd o’r mathau a restrir isod gymryd pob mesur rhesymol i sicrhau y cynhelir pellter o 2 fetr rhwng personau yn y fangre (oni bai bod y personau yn aelodau o’r un aelwyd neu’n ofalwr a’r person y gofelir amdano), sicrhau bod nifer y personau y caniateir iddynt fynd i’r fangre wedi ei gyfyngu er mwyn galluogi i’r mesurau hynny gael effaith, a sicrhau y cynhelir pellter o 2 fetr rhwng personau sy’n aros i fynd i’r fangre. Y mangreoedd yw—
(a)
mangreoedd a ddefnyddir fel caffis neu ffreuturau mewn ysbyty, cartref gofal, ysgol, carchar neu sefydliad milwrol neu a ddefnyddir i ddarparu bwyd a diod i bersonau digartref;
(b)
mangreoedd sydd, er ei bod yn ofynnol yn gyffredinol iddynt fod ar gau o dan reoliad 4(4) o’r prif Reoliadau, ar agor at ddibenion darlledu, neu ar gais Gweinidogion Cymru neu awdurdod lleol, neu i ddarparu gwasanaethau ar lein, dros y ffôn neu drwy’r post;
(c)
llety gwyliau y caniateir iddo aros ar agor i ddarparu llety i bersonau penodol, neu at ddiben y mae Gweinidogion Cymru neu awdurdod lleol yn gofyn amdano, neu i ddarparu gwasanaethau ar lein, dros y ffôn neu drwy’r post;
(d)
unrhyw ran o siop y byddai fel arall yn ofynnol iddi gau o dan reoliad 6(2) o’r prif Reoliadau ond y caniateir iddi aros ar agor i ymateb i archebion ac ymholiadau a geir ar lein, dros y ffôn neu drwy’r post (er enghraifft i ddarparu cyfleusterau i godi archebion a osodir ar lein, a elwir fel arfer yn wasanaeth “clicio a chasglu”).
Mae rheoliad 4 yn gwneud nifer o ddiwygiadau i reoliad 8 o’r prif Reoliadau sy’n ymwneud â’r gofyniad nad yw person yn gadael y man lle y mae’n byw heb esgus rhesymol, gan gynnwys—
(a)
diwygio paragraff (1) i egluro bod y cyfyngiad ar adael y man lle y mae person yn byw heb esgus rhesymol hefyd yn cynnwys aros i ffwrdd o’r man hwnnw heb esgus rhesymol;
(b)
egluro’r drafftio ym mharagraff (2)(a) er mwyn dileu tawtoleg cael “angen i gael angenrheidiau sylfaenol” a’i gwneud yn glir y gall personau fynd i fanciau a sefydliadau tebyg i dynnu arian a’i adneuo;
(c)
yn ei gwneud yn glir fod gwneud ymarfer corff fwy nag unwaith y dydd yn esgus rhesymol os oes ei angen oherwydd cyflwr iechyd neu anabledd penodol;
(d)
pennu bod ymweld â chladdfa neu ardd goffa i dalu teyrnged yn esgus rhesymol.
Mae rheoliad 5 yn gwneud diwygiadau i reoliad 10 o’r prif Reoliadau i egluro cymhwysiad y darpariaethau gorfodi.
Mae rheoliad 6 yn cynnwys mân ddiwygiadau a diwygiadau canlyniadol pellach i’r prif Reoliadau.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ni luniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.