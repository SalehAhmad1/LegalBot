OFFERYNNAU STATUDOL CYMRU
2019 Rhif 1493 (Cy. 272)
TAI, CYMRU
Rheoliadau Rhentu Cartrefi (Ffioedd etc.) (Blaendal Cadw) (Gwybodaeth Benodedig) (Cymru) 2019
Gwnaed
4 Rhagfyr 2019
Gosodwyd gerbron Cynulliad Cenedlaethol Cymru
6 Rhagfyr 2019
Yn dod i rym yn unol â rheoliad 1(2)
Mae Gweinidogion Cymru, drwy arfer y pŵer a roddir iddynt gan baragraff 11(3) a (4) o Atodlen 2 i Ddeddf Rhentu Cartrefi (Ffioedd etc.) (Cymru) 2019(1), yn gwneud y Rheoliadau a ganlyn.
(1)
2019 dccc 2 (“Deddf 2019”); gweler adran 28 am y diffiniad o “rheoliadau”. Cyflwynir Atodlen 2 gan adran 9 o Ddeddf 2019.Enwi a chychwyn
1.—(1) Enw’r Rheoliadau hyn yw Rheoliadau Rhentu Cartrefi (Ffioedd etc.) (Blaendal Cadw) (Gwybodaeth Benodedig) (Cymru) 2019.
(2) Daw’r Rheoliadau hyn i rym ar 10 Rhagfyr 2019 at ddiben rheoliad 2 ac ar 28 Chwefror 2020 at bob diben arall.
Gwybodaeth Cychwyn
I1
Rhl. 1 mewn grym ar 10.12.2019 at ddibenion penodedig, gweler rhl. 1(2)
I2
Rhl. 1 mewn grym ar 28.2.2020 mewn grym i'r graddau nad yw eisoes mewn grym, gweler rhl. 1(2)Dirymu
2.  Mae Rheoliadau Rhentu Cartrefi (Ffioedd etc.) (Gwybodaeth Benodedig) (Cymru) 2019(1) wedi eu dirymu.
Gwybodaeth Cychwyn
I1
Rhl. 2 mewn grym ar 10.12.2019, gweler rhl. 1(2)
(1)
O.S. 2019/1466 (Cy. 258).Gwybodaeth benodedig
3.—(1) Mae’r Rheoliadau hyn yn pennu gwybodaeth y mae rhaid i landlord (neu, os cyfarwyddir felly, ei asiant gosod eiddo) ei darparu i ddarpar ddeiliad contract(1) cyn y telir blaendal cadw(2) i landlord neu asiant gosod eiddo mewn cysylltiad â chontract meddiannaeth safonol a’r ffordd y mae rhaid darparu’r wybodaeth honno.
(2) Rhaid darparu’r wybodaeth a ganlyn i ddarpar ddeiliad contract—
(a)
swm y blaendal cadw(3),
(b)
cyfeiriad yr annedd y telir y blaendal mewn cysylltiad â hi,
(c)
pan fo blaendal cadw i’w dalu i asiant gosod eiddo, enw a manylion cyswllt yr asiant gosod eiddo hwnnw,
(d)
pan fo blaendal cadw i’w dalu i landlord, enw a manylion cyswllt y landlord hwnnw,
(e)
hyd y contract,
(f)
dyddiad meddiannaeth arfaethedig,
(g)
swm y rhent neu gydnabyddiaeth arall,
(h)
cyfnod rhentu,
(i)
unrhyw delerau contract ychwanegol arfaethedig neu addasiadau arfaethedig i delerau sylfaenol neu atodol neu delerau y bwriedir eu hepgor o’r contract,
(j)
swm unrhyw flaendal sicrwydd,
(k)
a oes angen gwarantwr ac, os felly, unrhyw amodau perthnasol,
(l)
gwiriadau geirda y bydd y landlord (neu’r asiant gosod eiddo) yn eu cynnal, ac
(m)
gwybodaeth y mae ar y landlord neu’r asiant gosod eiddo ei hangen gan y darpar ddeiliad contract.
(3) Rhaid darparu’r wybodaeth i ddarpar ddeiliad contract yn ysgrifenedig a chaniateir ei rhoi yn bersonol neu ei darparu drwy ddulliau electronig os yw’r darpar ddeiliad contract yn cydsynio i’w chael yn electronig.
Gwybodaeth Cychwyn
I1
Rhl. 3 mewn grym ar 28.2.2020, gweler rhl. 1(2)
(1)
Yn rhinwedd rheoliad 3 o O.S. 2019/1151 (Cy. 201), mae cyfeiriadau yn Neddf 2019 at ddeiliad contract i’w darllen fel cyfeiriadau at denant o dan denantiaeth fyrddaliadol sicr o dan Ran 1 o Ddeddf Tai 1988 (p. 50).
(2)
Gweler paragraff 4 o Atodlen 1 i Ddeddf 2019 am y diffiniad o “blaendal cadw”.
(3)
O dan baragraff 4(c) o Atodlen 1 i Ddeddf 2019, ni chaiff blaendal cadw fod yn fwy na swm sy’n gyfwerth ag un wythnos o rent o dan y contract.Julie James
Y Gweinidog Tai a Llywodraeth Leol, un o Weinidogion CymruNODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn nodi gwybodaeth y mae rhaid i naill ai’r landlord neu ei asiant gosod eiddo ei darparu i ddarpar ddeiliad contract, cyn y telir blaendal cadw mewn cysylltiad â chontract meddiannaeth safonol. Mae’r Rheoliadau hyn hefyd yn pennu’r ffordd y mae rhaid darparu’r wybodaeth.
Mae rheoliad 2 yn dirymu Rheoliadau Rhentu Cartrefi (Ffioedd etc.) (Gwybodaeth Benodedig) (Cymru) 2019.
Os na ddarperir yr wybodaeth yn rheoliad 3(2) i ddarpar ddeiliad contract cyn y telir blaendal cadw, ni chaiff y landlord na’r asiant gosod eiddo ddibynnu ar yr eithriadau a nodir ym mharagraffau 8, 9 a 10 o Atodlen 2 i Ddeddf Rhentu Cartrefi (Ffioedd etc.) (Cymru) 2019 a rhaid ad-dalu’r blaendal cadw. Mae rheoliad 3(3) yn nodi’r ffordd y mae rhaid darparu’r wybodaeth.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.