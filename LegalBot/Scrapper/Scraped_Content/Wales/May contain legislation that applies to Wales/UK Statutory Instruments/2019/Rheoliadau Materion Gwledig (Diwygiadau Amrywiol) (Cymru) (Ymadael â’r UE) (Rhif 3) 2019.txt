Rheoliadau a wnaed gan Weinidogion Cymru, a osodwyd gerbron Cynulliad Cenedlaethol Cymru o dan baragraff 7(3) o Atodlen 7 i Ddeddf yr Undeb Ewropeaidd (Ymadael) 2018, i’w cymeradwyo drwy benderfyniad gan Gynulliad Cenedlaethol Cymru o fewn 28 diwrnod, gan ddechrau ar y diwrnod y gwnaed y Rheoliadau, yn ddarostyngedig i’w estyn dros gyfnodau o ddiddymu neu pan fo toriad am fwy na phedwar diwrnod.
OFFERYNNAU STATUDOL CYMRU
2019 Rhif 1376 (Cy. 242)
YMADAEL Â’R UNDEB EWROPEAIDD, CYMRU
BWYD, CYMRU
GARDDWRIAETH, CYMRU
Rheoliadau Materion Gwledig (Diwygiadau Amrywiol) (Cymru) (Ymadael â’r UE) (Rhif 3) 2019
Gwnaed
23 Hydref 2019
Gosodwyd gerbron Cynulliad Cenedlaethol Cymru
25 Hydref 2019
Yn dod i rym yn unol â rheoliad 1(2)
Mae Gweinidogion Cymru, drwy arfer y pŵer a roddir gan baragraff 1(1) o Atodlen 2 a pharagraff 21 o Atodlen 7 i Ddeddf yr Undeb Ewropeaidd (Ymadael) 2018(1), yn gwneud y Rheoliadau a ganlyn.
Mae Gweinidogion Cymru o’r farn, oherwydd brys, fod angen gwneud y Rheoliadau hyn heb osod drafft o’r offeryn gerbron Cynulliad Cenedlaethol Cymru, na chymeradwyo’r drafft hwnnw drwy benderfyniad ganddo.
Yn unol â pharagraff 4(a) o Atodlen 2 i Ddeddf yr Undeb Ewropeaidd (Ymadael) 2018, mae Gweinidogion Cymru wedi ymgynghori â’r Ysgrifennydd Gwladol ynghylch diwygio Rheoliadau Bwyd (Diwygiadau Amrywiol) (Cymru) (Ymadael â’r UE) 2019(2) a diwygio Rheoliadau Gwybodaeth am Fwyd (Cymru) (Diwygio) (Ymadael â’r UE) 2019(3).
Fel sy’n ofynnol gan Erthygl 9 o Reoliad (EC) Rhif 178/2002 Senedd Ewrop a’r Cyngor sy’n gosod egwyddorion a gofynion cyffredinol cyfraith bwyd, yn sefydlu Awdurdod Diogelwch Bwyd Ewrop ac yn gosod gweithdrefnau o ran materion diogelwch bwyd(4), ymgynghorwyd yn agored ac yn dryloyw â’r cyhoedd wrth lunio’r Rheoliadau hyn o ran diwygio Rheoliadau Marchnata Cynnyrch Garddwriaethol Ffres (Cymru) 2009(5), Rheoliadau Wyau a Chywion (Cymru) 2010(6), Rheoliadau Cig Dofednod (Cymru) 2011(7), Rheoliadau Gwybodaeth am Fwyd (Cymru) (Diwygio) (Ymadael â’r UE) 2019 a Rheoliadau Bwyd (Diwygiadau Amrywiol) (Cymru) (Ymadael â’r UE) 2019.
(1)
2018 p. 16.
(2)
O.S. 2019/732 (Cy. 137).
(3)
O.S. 2019/XXX (Cy. XXX).
(4)
OJ Rhif L 31, 1.2.2002, t. 1.
(5)
O.S. 2009/1551 (Cy. 151), a ddiwygiwyd gan O.S. 2019/732 (Cy. 137). Mae’r diwygiadau hyn i fod i ddod i rym ar y diwrnod ymadael. Mae offerynnau diwygio eraill ond nid oes yr un ohonynt yn berthnasol.
(6)
O.S. 2010/1671 (Cy. 158), a ddiwygiwyd gan O.S. 2019/463 (Cy. 111) ac O.S. 2019/732 (Cy. 137). Mae’r diwygiadau hyn i fod i ddod i rym ar y diwrnod ymadael. Mae offerynnau diwygio eraill ond nid oes yr un ohonynt yn berthnasol.
(7)
O.S. 2011/1719 (Cy. 195), a ddiwygiwyd gan O.S. 2013/3270 (Cy. 320). Mae O.S. 2011/1719 (Cy. 195) wedi ei ddiwygio hefyd gan O.S. 2019/463 (Cy. 111) ac O.S. 2019/732 (Cy. 137) a daw’r diwygiadau hyn i rym ar y diwrnod ymadael.Enwi a chychwyn
1.—(1) Enw’r Rheoliadau hyn yw Rheoliadau Materion Gwledig (Diwygiadau Amrywiol) (Cymru) (Ymadael â’r UE) (Rhif 3) 2019.
(2) Ac eithrio rheoliadau 5 a 6, a ddaw i rym yn union cyn y diwrnod ymadael, daw’r Rheoliadau hyn i rym ar y diwrnod ymadael.Diwygio Rheoliadau Marchnata Cynnyrch Garddwriaethol Ffres (Cymru) 2009
2.  Yn Rheoliadau Marchnata Cynnyrch Garddwriaethol Ffres (Cymru) 2009, ar ôl rheoliad 22 mewnosoder—
“Darpariaethau trosiannol: ymadael â’r UE
23.—(1) Nid yw rheoliad 4 yn gymwys mewn perthynas â methiant i gydymffurfio ag Erthygl 7 o Reoliad Gweithredu’r Comisiwn 543/2011—
(a)
os yw’r mater sy’n ffurfio’r toriad honedig yn ymwneud â chynnyrch a osodwyd ar y farchnad cyn diwedd y cyfnod o 21 o fisoedd sy’n dechrau ar y diwrnod y mae’r diwrnod ymadael yn digwydd, a
(b)
pe na bai’r mater sy’n ffurfio’r toriad honedig wedi ffurfio toriad o’r Rheoliad hwnnw fel yr oedd yn gymwys yn union cyn y diwrnod ymadael.
(2) Ni chaiff swyddog awdurdodedig arfer y pwerau o dan reoliad 11(1) mewn perthynas â methiant i gydymffurfio ag Erthygl 7 o Reoliad Gweithredu’r Comisiwn 543/2011—
(a)
os yw’r mater sy’n ffurfio’r toriad honedig yn ymwneud â chynnyrch a osodwyd ar y farchnad cyn diwedd y cyfnod o 21 o fisoedd sy’n dechrau ar y diwrnod y mae’r diwrnod ymadael yn digwydd, a
(b)
pe na bai’r mater sy’n ffurfio’r toriad honedig wedi ffurfio toriad o’r Rheoliad hwnnw fel yr oedd yn gymwys yn union cyn y diwrnod ymadael.”Diwygio Rheoliadau Wyau a Chywion (Cymru) 2010
3.—(1) Mae Rheoliadau Wyau a Chywion (Cymru) 2010 wedi eu diwygio fel a ganlyn.
(2) Yn rheoliad 3(1), yn y lle priodol, mewnosoder y diffiniad a ganlyn—
“ystyr “trydedd wlad” (“third country”) yw unrhyw wlad neu diriogaeth heblaw—
(a)
y Deyrnas Unedig;
(b)
Beilïaeth Guernsey;
(c)
Beilïaeth Jersey;
(d)
Ynys Manaw;”.
(3) Yn Atodlen 1, yn Rhan 2, yn y tabl, hepgorer rhes 6.
(4) Yn Atodlen 2, yn Rhan 2, yn y tabl—
(a)
yn rhes 2, yng ngholofn 2, hepgorer “Erthygl 3 o Reoliad y Comisiwn (EC) Rhif 589/2008”, a
(b)
hepgorer rhesi 18 i 20.
(5) Yn Atodlen 3, yn y tabl, yn rhes 1, yng ngholofn 3, hepgorer “cenedlaethol”.Diwygio Rheoliadau Cig Dofednod (Cymru) 2011
4.  Yn Rheoliadau Cig Dofednod (Cymru) 2011, yn rheoliad 2(1), yn y lle priodol, mewnosoder y diffiniad a ganlyn—
“ystyr “trydedd wlad” (“third country”) yw unrhyw wlad neu diriogaeth heblaw—
(a)
y Deyrnas Unedig;
(b)
Beilïaeth Guernsey;
(c)
Beilïaeth Jersey;
(d)
Ynys Manaw.”Diwygio Rheoliadau Bwyd (Diwygiadau Amrywiol) (Cymru) (Ymadael â’r UE) 2019
5.  Yn Rheoliadau Bwyd (Diwygiadau Amrywiol) (Cymru) (Ymadael â’r UE) 2019, yn rheoliad 4(2), yn lle is-baragraff (b) rhodder—
“(b)
ar ôl paragraff (3) mewnosoder—
“(4) Nid yw paragraff (1)(b)(ii) yn gymwys mewn perthynas â methiant i gydymffurfio ag Erthygl 2(2)(b) o Reoliad (EC) Rhif 1825/2000 Senedd Ewrop a’r Cyngor—
(a)
os yw’r mater sy’n ffurfio’r toriad honedig yn ymwneud â chynnyrch a osodwyd ar y farchnad cyn diwedd y cyfnod o 21 o fisoedd sy’n dechrau ar y diwrnod y mae’r diwrnod ymadael yn digwydd, a
(b)
pe na bai’r mater sy’n ffurfio’r toriad honedig wedi ffurfio toriad o’r Rheoliad hwnnw fel yr oedd yn gymwys yn union cyn y diwrnod ymadael.””Diwygio Rheoliadau Gwybodaeth am Fwyd (Cymru) (Diwygio) (Ymadael â’r UE) 2019
6.—(1) Mae rheoliad 2 o Reoliadau Gwybodaeth am Fwyd (Cymru) (Diwygio) (Ymadael â’r UE) 2019 wedi ei ddiwygio fel a ganlyn.
(2) Yn lle’r geiriau sydd i’w mewnosod yn Rheoliadau Gwybodaeth am Fwyd (Cymru) 2014(1) fel rheoliad 15(2) rhodder—
“(2) Caniateir marchnata cynhyrchion y mae paragraff (1) yn gymwys iddynt nes i’r stociau gael eu disbyddu.”
(3) Yn lle’r geiriau sydd i’w mewnosod yn Rheoliadau Gwybodaeth am Fwyd (Cymru) 2014 fel rheoliad 15(4) rhodder—
“(4) Caniateir marchnata cynhyrchion gwin y mae paragraff (3) yn gymwys iddynt nes i’r stociau gael eu disbyddu.
(4A) Caniateir marchnata cynhyrchion eraill y mae paragraff (3) yn gymwys iddynt hyd nes diwedd y cyfnod perthnasol.”
(1)
O.S. 2014/2303 (Cy. 227), y mae diwygiadau iddo nad ydynt yn berthnasol i’r Rheoliadau hyn.Lesley Griffiths
Gweinidog yr Amgylchedd, Ynni a Materion Gwledig, un o Weinidogion Cymru
23 Hydref 2019NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn wedi eu gwneud drwy arfer y pŵer a roddir gan baragraff 1(1) o Atodlen 2 a pharagraff 21 o Atodlen 7 i Ddeddf yr Undeb Ewropeaidd (Ymadael) 2018 (p. 16), er mwyn ymdrin ag unrhyw fethiant yng nghyfraith yr UE a ddargedwir i weithredu’n effeithiol a diffygion eraill sy’n deillio o ymadawiad y Deyrnas Unedig â’r Undeb Ewropeaidd.
Mae’r Rheoliadau hyn yn gwneud diwygiadau i ddeddfwriaeth sy’n ymwneud â bwyd a garddwriaeth.
Mae rheoliad 2 yn mewnosod darpariaeth drosiannol yn Rheoliadau Marchnata Cynnyrch Garddwriaethol Ffres (Cymru) 2009. Effaith y ddarpariaeth drosiannol honno yw na fydd person yn cyflawni trosedd mewn perthynas â methiant i gydymffurfio ag Erthygl 7 o Reoliad Gweithredu’r Comisiwn (EU) 543/2011 o dan amgylchiadau penodedig penodol.
Mae rheoliad 3 yn diwygio Rheoliadau Wyau a Chywion (Cymru) 2010 (“Rheoliadau 2010”), sy’n darparu ar gyfer gorfodi a gweithredu safonau marchnata sy’n gymwys i wyau deor, cywion dofednod buarth fferm, ac wyau yn eu plisgyn ar gyfer eu bwyta.
Mae rheoliad 3(2) yn mewnosod diffiniad o “trydedd wlad” yn rheoliad 3(1) o Reoliadau 2010. Mae rheoliad 3(3) a (4) yn diwygio’r Atodlenni i Reoliadau 2010 er mwyn dileu cyfeiriadau at ddeddfwriaeth yr UE na fydd yn bodoli mwyach ar ôl y diwrnod ymadael o ganlyniad i ymadawiad y Deyrnas Unedig â’r Undeb Ewropeaidd. Mae rheoliad 3(5) yn dileu cyfeiriad at “cenedlaethol” o Atodlen 3 i Reoliadau 2010 er mwyn cyd-fynd â newidiadau sy’n cael eu gwneud i gyfraith arall yr UE a ddargedwir.
Mae rheoliad 4 yn diwygio Rheoliadau Cig Dofednod (Cymru) 2011 (“Rheoliadau 2011”), sy’n darparu ar gyfer gorfodi a gweithredu safonau marchnata sy’n gymwys i gig dofednod. Mae’r diwygiad yn mewnosod diffiniad o “trydedd wlad” yn rheoliad 2(1) o Reoliadau 2011.
Mae rheoliad 5 yn diwygio Rheoliadau Bwyd (Diwygiadau Amrywiol) (Cymru) (Ymadael â’r UE) 2019. Mae’r diwygiad o dan sylw, yn ei dro, yn gwneud newidiadau i Reoliadau Labelu Cig Eidion a Chig Llo (Cymru) 2019 fel nad yw person yn cyflawni trosedd sy’n ymwneud â methiant i gydymffurfio ag Erthygl 2(2)(b) o Reoliad y Comisiwn (EC) 1825/2000 o dan amgylchiadau penodedig penodol.
Mae rheoliad 6 yn diwygio Rheoliadau Gwybodaeth am Fwyd (Cymru) (Diwygio) (Ymadael â’r UE) 2019. Mae’r diwygiadau dan sylw yn eu tro yn gwneud newidiadau i Reoliadau Gwybodaeth am Fwyd (Cymru) 2014. Mae’r diwygiadau cyntaf yn dileu cyfeiriadau at stociau a ddelir “o fewn y cyfnod cyn y diwrnod ymadael” ac “ar y diwrnod ymadael”. Mae rheoliad 6(3) yn mewnosod “caniateir marchnata cynhyrchion eraill y mae paragraff (3) yn gymwys iddynt hyd nes diwedd y cyfnod perthnasol” sy’n sicrhau y caniateir parhau i farchnata cynhyrchion enw bwyd gwarchodedig/dynodiad daearyddol nad ydynt yn winoedd am dair blynedd o’r diwrnod drannoeth y diwrnod ymadael.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.