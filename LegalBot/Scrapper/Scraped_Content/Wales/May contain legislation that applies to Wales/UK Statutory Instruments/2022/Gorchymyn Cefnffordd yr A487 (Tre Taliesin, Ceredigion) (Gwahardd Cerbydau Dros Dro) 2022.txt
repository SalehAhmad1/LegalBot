O F F E R Y N N A U  S T A T U D O L  
C Y M R U   
2022 Rhif 164 (Cy. 52) 
TRAFFIG FFYRDD, CYMRU 
Gorchymyn Cefnffordd yr A487 
(Tre Taliesin, Ceredigion) 
(Gwahardd Cerbydau Dros Dro) 
2022 
Gwnaed 
22 Chwefror 2022 
Yn dod i rym 
1 Mawrth 2022 
Mae Gweinidogion Cymru, sef yr awdurdod traffig ar 
gyfer cefnffordd yr A487, wedi eu bodloni y dylid 
gwahardd traffig ar ddarn penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A487 (Tre Taliesin, Ceredigion) 
(Gwahardd Cerbydau Dros Dro) 2022 a daw’r 
Gorchymyn hwn i rym ar 1 Mawrth 2022. 
Dehongli 
2. Yn y Gorchymyn hwn— 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
gloch ar 1 Mawrth 2022 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
ystyr “y gefnffordd” (“the trunk road”) yw 
cefnffordd yr A487 Abergwaun i Fangor. 
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd ar y darn o’r gefnffordd sy’n ymestyn 
o’i chyffordd â’r C1031 (arwydd Dôl-y-bont) hyd at 
fynedfa/allanfa ogleddol y gilfan y tu allan i hen Ysgol 
Gynradd Llangynfelyn, sy’n gyfagos i’r gefnffordd yn 
Nhre Taliesin, Ceredigion. 
Cymhwyso 
4. Ni fydd y gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn eu dangos. 
Cyfnod para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
22 Chwefror 2022 
 
 
 
Nicci Hunter 
Arweinydd y Tîm Busnes  
Llywodraeth Cymru 
