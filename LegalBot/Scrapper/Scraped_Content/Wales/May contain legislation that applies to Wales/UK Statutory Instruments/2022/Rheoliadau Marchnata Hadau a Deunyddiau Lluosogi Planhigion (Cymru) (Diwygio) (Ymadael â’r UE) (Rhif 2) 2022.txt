OFFERYNNAU STATUDOL CYMRU
2022 Rhif 1333 (Cy. 270)
YMADAEL Â’R UNDEB EWROPEAIDD, CYMRU
HADAU, CYMRU
Rheoliadau Marchnata Hadau a Deunyddiau Lluosogi Planhigion (Cymru) (Diwygio) (Ymadael â’r UE) (Rhif 2) 2022
Gofynion sifftio wedi eu bodloni
12 Rhagfyr 2022
Gwnaed
13 Rhagfyr 2022
Gosodwyd gerbron Senedd Cymru
15 Rhagfyr 2022
Yn dod i rym
31 Rhagfyr 2022
Mae Gweinidogion Cymru yn gwneud y Rheoliadau hyn drwy arfer y pwerau a roddir gan baragraff 1(1) o Atodlen 2 i Ddeddf yr Undeb Ewropeaidd (Ymadael) 2018(1).
(1)
2018 p. 16. Gweler adran 20(1) am y diffiniad o “devolved authority”.Enwi a chychwyn
1.  Enw’r Rheoliadau hyn yw Rheoliadau Marchnata Hadau a Deunyddiau Lluosogi Planhigion (Cymru) (Diwygio) (Ymadael â’r UE) (Rhif 2) 2022 a deuant i rym ar 31 Rhagfyr 2022.Rheoliadau Marchnata Hadau (Cymru) 2012
2.—(1) Mae Rheoliadau Marchnata Hadau (Cymru) 2012(1) wedi eu diwygio fel a ganlyn.
(2) Yn Atodlen 2—
(a)
ym mharagraff A1 (dehongli)—
(i)
yn y diffiniad o “pla cwarantin parth gwarchodedig”, yn lle ““pla cwarantin parth gwarchodedig” (“protected zone quarantine pest”)” rhodder ““pla cwarantin ardal sy’n rhydd rhag plâu” (“PFA quarantine pest”)”;
(ii)
yn y diffiniad o “PRHG”, yn lle “yr Undeb” rhodder “Brydain Fawr”;
(iii)
yn y diffiniad o “pla cwarantin yr Undeb”, yn lle ““pla cwarantin yr Undeb” (“Union quarantine pest”)” rhodder ““pla cwarantin Prydain Fawr” (“GB quarantine pest”)”.
(b)
ym mharagraffau 15, 28, 42 a 50 (gofynion cnydau a hadau), ym mhob lle y maent yn digwydd—
(i)
yn lle “parth gwarchodedig” rhodder “ardal sy’n rhydd rhag plâu”;
(ii)
yn lle “yr Undeb” rhodder “Prydain Fawr”.
(1)
O.S. 2012/245 (Cy. 39). Mewnosodwyd paragraff A1 o Atodlen 2 gan O.S. 2020/833 (Cy. 182). Mae diwygiadau eraill nad ydynt yn berthnasol i’r Rheoliadau hyn.Rheoliadau Marchnata Planhigion Ffrwythau a Deunyddiau Lluosogi (Cymru) 2017
3.—(1) Mae Rheoliadau Marchnata Planhigion Ffrwythau a Deunyddiau Lluosogi (Cymru) 2017(1) wedi eu diwygio fel a ganlyn.
(2) Yn rheoliad 2 (dehongli), yn y diffiniad o “PRHG”, yn lle “yr Undeb” rhodder “Brydain Fawr”.
(1)
O.S. 2017/691 (Cy. 163). Mewnosodwyd y diffiniad o “PRHG” gan O.S. 2020/833 (Cy. 182). Mae diwygiadau eraill nad ydynt yn berthnasol i’r Rheoliadau hyn.Dirymu
4.  Mae Rheoliadau Marchnata Hadau a Deunyddiau Lluosogi Planhigion (Diwygio) (Cymru) (Ymadael â’r UE) 2022 wedi eu dirymu(1).
(1)
O.S. 2022/1021 (Cy. 217).Lesley Griffiths
Y Gweinidog Materion Gwledig a Gogledd Cymru, a’r Trefnydd, un o Weinidogion Cymru
13 Rhagfyr 2022NODYN ESBONIADOL
(Nid yw’r nodyn hwn yn rhan o’r Rheoliadau)
Mae Gweinidogion Cymru yn gwneud y Rheoliadau hyn drwy arfer y pwerau a roddir gan baragraff 1(1) o Atodlen 2 i Ddeddf yr Undeb Ewropeaidd (Ymadael) 2018.
Mae’r Rheoliadau hyn yn disodli Rheoliadau Marchnata Hadau a Deunyddiau Lluosogi Planhigion (Diwygio) (Cymru) (Ymadael â’r UE) 2022. Mae’r Rheoliadau hyn yn gwneud mân ddiwygiadau i Reoliadau Marchnata Hadau (Cymru) 2012 a Rheoliadau Marchnata Planhigion Ffrwythau a Deunyddiau Lluosogi (Cymru) 2017.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.