OFFERYNNAU STATUDOL CYMRU
2022 Rhif 106 (Cy. 37)
YMADAEL Â’R UNDEB EWROPEAIDD, CYMRU
Y GWASANAETH IECHYD GWLADOL, CYMRU
Rheoliadau’r Gwasanaeth Iechyd Gwladol (Rhestri Cyflawnwyr) (Cymru) (Diwygio) (Ymadael â’r UE) 2022
Gwnaed
4 Chwefror 2022
Gosodwyd gerbron Senedd Cymru
8 Chwefror 2022
Yn dod i rym
7 Mawrth 2022
Mae Gweinidogion Cymru yn gwneud y Rheoliadau hyn drwy arfer y pwerau a roddir iddynt gan adrannau 63(3) a 203(9) a (10) o Ddeddf y Gwasanaeth Iechyd Gwladol (Cymru) 2006(1).
(1)
2006 p. 42; gweler adran 206(1) am y diffiniadau o “prescribed” a “regulations”.Enwi a chychwyn
1.  Enw’r Rheoliadau hyn yw Rheoliadau’r Gwasanaeth Iechyd Gwladol (Rhestri Cyflawnwyr) (Cymru) (Diwygio) (Ymadael â’r UE) 2022 a deuant i rym ar 7 Mawrth 2022.Diwygio rheoliad 31(5)(a) o Reoliadau’r Gwasanaeth Iechyd Gwladol (Rhestri Cyflawnwyr) (Cymru) 2004
2.  Yn Rheoliadau’r Gwasanaeth Iechyd Gwladol (Rhestri Cyflawnwyr) (Cymru) 2004(1), yn rheoliad 31(5)(a) (seiliau ychwanegol dros wrthod), yn lle’r geiriau o “section 15(1)(b) of the Dentists Act (registration of nationals of member States who hold appropriate European diplomas)” hyd at y diwedd rhodder “section 15(1)(c)(2) of the Dentists Act (any person who holds a recognised overseas diploma) within the meaning given in section 15(2) and (2ZA) of that Act”.
(1)
O.S. 2004/1020 (Cy. 117). Mewnosodwyd rheoliad 31 gan O.S. 2006/945 (Cy. 94) ac fe’i diwygiwyd gan O.S. 2011/1043 ac O.S. 2016/101 (Cy. 49).
(2)
1984 p. 24. Diddymwyd adran 15(1)(b) gan O.S 2019/593 gyda darpariaethau arbed a wnaed yn Rhan 2 o Atodlen 3. Gweler rheoliad 28 o O.S. 2004/1020 (Cy. 117) am y diffiniad o “Dentists Act”.Eluned Morgan
Y Gweinidog Iechyd a Gwasanaethau Cymdeithasol, un o Weinidogion Cymru
4 Chwefror 2022NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau’r Gwasanaeth Iechyd Gwladol (Rhestri Cyflawnwyr) (Cymru) 2004 (“y prif Reoliadau”). Mae rheoliad 2 yn diwygio rheoliad 31 o’r prif Reoliadau o ganlyniad i ddiddymu adran 15(1)(b) o Ddeddf Deintyddion 1984. Mae’r Rheoliadau hyn yn sicrhau bod deintyddion sy’n dal diploma Ewropeaidd priodol yn parhau i fod yn esempt rhag y gofyniad i ymgymryd â hyfforddiant sylfaen cyn eu bod yn gymwys i’w cynnwys ar Restr Cyflawnwyr Deintyddol.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.