OFFERYNNAU STATUDOL CYMRU
2022 Rhif 220 (Cy. 70)
LLYWODRAETH LEOL, CYMRU
Rheoliadau Arolygon Etholiadau Lleol (Cymru) (Diwygio) 2022
Gwnaed
3 Mawrth 2022
Gosodwyd gerbron Senedd Cymru
7 Mawrth 2022
Yn dod i rym
28 Mawrth 2022
Mae Gweinidogion Cymru, drwy arfer y pwerau a roddir iddynt gan adran 1(3)(a)(1) o Fesur Llywodraeth Leol (Cymru) 2011(2), yn gwneud y Rheoliadau a ganlyn.
(1)
Gweler y diffiniad o “rhagnodedig” yn adran 175.
(2)
2011 mccc 4.Enwi a chychwyn
1.—(1) Enw’r Rheoliadau hyn yw Rheoliadau Arolygon Etholiadau Lleol (Cymru) (Diwygio) 2022.
(2) Daw’r Rheoliadau hyn i rym ar 28 Mawrth 2022.Diwygiadau i Reoliadau Arolygon Etholiadau Lleol (Cymru) 2012
2.  Yn lle’r Atodlen i Reoliadau Arolygon Etholiadau Lleol (Cymru) 2012(1) (Arolwg o Ymgeiswyr Llywodraeth Leol yng Nghymru), rhodder yr Atodlen i’r Rheoliadau hyn.
(1)
O.S. 2012/685 (Cy. 93), a ddiwygiwyd gan O.S. 2016/1220 (Cy. 291).Rebecca Evans
Y Gweinidog Cyllid a Llywodraeth Leol, un o Weinidogion Cymru
3 Mawrth 2022Rheoliad 2
YR ATODLEN
Rheoliad 3
“YR ATODLEN
Arolwg o Ymgeiswyr Llywodraeth Leol yng Nghymru
”NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Arolygon Etholiadau Lleol (Cymru) 2012 (“Rheoliadau 2012”).
Mae adran 1 o Fesur Llywodraeth Leol (Cymru) 2011 yn gosod dyletswydd ar awdurdod lleol (cyngor sir neu gyngor bwrdeistref sirol) i gynnal arolwg, neu drefnu i gynnal arolwg, drwy ofyn cwestiynau rhagnodedig i ymgeiswyr sy’n sefyll i gael eu hethol yn gynghorwyr i gyngor y sir neu’r fwrdeistref sirol neu i gyngor cymuned yn ardal yr awdurdod lleol. Fel arall, caniateir cynnal yr arolwg yn llwyr ar ôl yr etholiad cyffredin, o’r ymgeiswyr llwyddiannus ac aflwyddiannus fel ei gilydd.
Mae Rheoliadau 2012 yn rhagnodi’r cwestiynau y mae rhaid eu gofyn wrth gynnal arolwg.
Mae Rheoliad 2 o’r Rheoliadau hyn yn disodli’r arolwg a nodir yn yr Atodlen i Reoliadau 2012, ac yn rhoi arolwg newydd (“yr Arolwg Newydd”) yn ei le. Mae’r Arolwg Newydd yn gwneud mân ddiwygiadau i’r arolwg blaenorol, gan gynnwys darparu atebion dewisol ychwanegol i gwestiynau penodol a newid geiriad rhai cwestiynau. Mae’r Arolwg Newydd hefyd yn gofyn cwestiynau ychwanegol mewn perthynas ag ymwybyddiaeth o’r Cyfraniad tuag at Gostau Gofal a Chymorth Personol, a Chronfa Mynediad i Swyddi Etholedig Cymru.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth y Tîm Democratiaeth, Amrywiaeth a Chydnabyddiaeth Ariannol, Llywodraeth Cymru, Parc Cathays, Caerdydd, CF10 3NQ.