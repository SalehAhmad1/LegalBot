O F F E R Y N N A U  S T A T U D O L  
C Y M R U  
2024 Rhif 126 (Cy. 28) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 34 (Cyfnewidfa Ewloe) i 
Ffin Cymru/Lloegr, Sir y Fflint) 
(Gwaharddiadau a Chyfyngiadau 
Traffig Dros Dro) 2024 
Gwnaed 
 6 Chwefror 2024 
Yn dod i rym 
11 Chwefror 2024 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A55, wedi eu 
bodloni y dylid gwahardd traffig a/neu gyfyngu ar 
draffig ar ddarnau penodedig o’r gefnffordd oherwydd 
gwaith y bwriedir ei wneud ar y ffordd neu gerllaw 
iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 34 (Cyfnewidfa Ewloe) i 
Ffin Cymru/Lloegr, Sir y Fflint) (Gwaharddiadau a 
Chyfyngiadau Traffig Dros Dro) 2024 a daw’r 
Gorchymyn hwn i rym ar 11 Chwefror 2024. 
Dehongli 
2.  Yn y Gorchymyn hwn— 
ystyr “cerbyd esempt” (“exempted vehicle”) yw— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 18:00 o’r 
gloch ar 11 Chwefror 2024 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr “y gefnffordd” (“the trunk road”) yw 
cefnffordd yr A55 Caer i Fangor; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a chyfyngiadau  
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r gefnffordd a bennir yn Atodlen 1 i’r Gorchymyn 
hwn. 
4. Ni chaiff neb, yn ystod cyfnod y gwaith, yrru 
unrhyw gerbyd sy’n 3.2 metr o led neu’n lletach ar y 
darnau o’r gefnffordd a bennir yn Atodlen 1 i’r 
Gorchymyn hwn. 
5. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r gefnffordd a bennir 
yn Atodlen 1 i’r Gorchymyn hwn.  
6. Ni chaiff neb, yn ystod cyfnod y gwaith, gerdded 
ar y darnau o’r gefnffordd a bennir yn Atodlen 1 i’r 
Gorchymyn hwn.  
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
7. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 30 milltir yr 
awr ar y darnau o’r gefnffordd a bennir yn Atodlen 2 
i’r Gorchymyn hwn.  
8. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a bennir yn Atodlen 2 
i’r Gorchymyn hwn.  
9. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darnau o’r gefnffordd a bennir yn Atodlen 2 
i’r Gorchymyn hwn. 
10. Ni chaiff neb, yn ystod cyfnod y gwaith, 
ddefnyddio cerbyd, ac eithrio cerbyd esempt, na 
chaniatáu i gerbyd, ac eithrio cerbyd esempt, gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darnau o’r gefnffordd a 
bennir yn Atodlen 2 i’r Gorchymyn hwn. 
Cymhwyso 
11.—(1) Ni fydd y cyfyngiadau na’r gwaharddiadau 
yn erthyglau 3, 4, 5, 6, 7, 8, 9 a 10 yn gymwys ond ar 
yr adegau hynny ac i’r graddau hynny y bydd 
arwyddion traffig yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal dros dro 
12. Mae unrhyw ddarpariaethau statudol sy’n 
cyfyngu ar gyflymder cerbydau modur ar y darnau o’r 
gefnffordd a bennir yn Atodlen 2 i’r Gorchymyn hwn 
wedi eu hatal dros dro ar yr adegau hynny pan fo’r 
cyfyngiadau a bennir yn erthyglau 7, 8 a 9 yn gymwys. 
Cyfnod para’r Gorchymyn hwn 
13. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                        6 Chwefror 2024 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
4
ATODLEN 1 
Gwahardd traffig dros dro 
 
Y darn o gerbytffordd tua’r dwyrain y gefnffordd sy’n 
ymestyn o drwyniad y ffordd ymadael tua’r dwyrain 
wrth Gyffordd 35 (Dobshill) hyd at ffin Cymru/Lloegr.  
 
Y darnau o’r ffordd ymuno tua’r dwyrain wrth 
Gyffordd 35, y ffyrdd ymadael ac ymuno tua’r 
dwyrain wrth Gyffordd 36 (Cyfnewidfa Warren) a’r 
ffordd ymuno tua’r dwyrain wrth Gyffordd 36A. 
 
Y darn o gerbytffordd tua’r gorllewin y gefnffordd 
sy’n ymestyn o ffin Cymru/Lloegr hyd at drwyniad y 
ffordd ymuno tua’r gorllewin wrth Gyffordd 35 
(Dobshill).  
 
Y darnau o’r ffordd ymadael tua’r gorllewin wrth 
Gyffordd 36A, y ffyrdd ymadael ac ymuno tua’r 
gorllewin wrth Gyffordd 36 (Cyfnewidfa Warren) a’r 
ffordd ymadael tua’r gorllewin wrth Gyffordd 35. 
 
ATODLEN 2 
Terfynau cyflymder dros dro o 30 mya, 40 mya 
a/neu 50 mya a dim goddiweddyd 
 
Y darn o gerbytffordd tua’r dwyrain y gefnffordd sy’n 
ymestyn o ganolbwynt Cyfnewidfa Ewloe (Cyffordd 
34) hyd at ffin Cymru/Lloegr.  
 
Y darn o gerbytffordd tua’r gorllewin y gefnffordd 
sy’n ymestyn o ffin Cymru/Lloegr hyd at ganolbwynt 
Cyfnewidfa Dobshill (Cyffordd 35). 
