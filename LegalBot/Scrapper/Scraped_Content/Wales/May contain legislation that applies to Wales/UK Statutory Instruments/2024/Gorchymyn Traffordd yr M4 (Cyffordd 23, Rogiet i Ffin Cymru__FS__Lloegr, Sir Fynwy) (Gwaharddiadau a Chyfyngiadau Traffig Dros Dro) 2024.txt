O F F E R Y N N A U  S T A T U D O L  
C Y M R U  
2024 Rhif 768 (Cy. 113) 
TRAFFIG FFYRDD, CYMRU 
Gorchymyn Traffordd yr M4 
(Cyffordd 23, Rogiet i Ffin 
Cymru/Lloegr, Sir Fynwy) 
(Gwaharddiadau a Chyfyngiadau 
Traffig Dros Dro) 2024 
Gwnaed 
26 Mehefin 2024 
Yn dod i rym 
1 Gorffennaf 2024 
Mae Gweinidogion Cymru, sef yr awdurdod traffig ar 
gyfer y darn perthnasol o draffordd yr M4, wedi eu 
bodloni y dylid cyfyngu ar draffig a/neu ei wahardd ar 
ddarnau penodedig o’r draffordd oherwydd gwaith y 
bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r Gorchymyn hwn yw Gorchymyn Traffordd 
yr M4 (Cyffordd 23, Rogiet i Ffin Cymru/Lloegr, Sir 
Fynwy) (Gwaharddiadau a Chyfyngiadau Traffig Dros 
Dro) 2024 a daw’r Gorchymyn hwn i rym ar 1 
Gorffennaf 2024. 
Dehongli 
2. Yn y Gorchymyn hwn—  
ystyr “cerbyd esempt” (“exempted vehicle”) yw— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi.  Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio gan y 
gwasanaethau brys at y dibenion a ddisgrifir 
yn adran 87 o Ddeddf Rheoleiddio Traffig 
Ffyrdd 1984(1) neu mewn cysylltiad â’r 
gwaith sy’n arwain at y Gorchymyn hwn;   
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar  
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru  
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnodau ysbeidiol sy’n dechrau am 00:01 o’r 
gloch ar 1 Gorffennaf 2024 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith; 
ystyr “y draffordd” (“the motorway”) yw traffordd 
yr M4 Llundain i Dde Cymru; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw.  
Gwaharddiad a chyfyngiad 
3. Ni chaiff neb, yn ystod cyfnod y gwaith, yrru 
unrhyw gerbyd modur, ac eithrio cerbyd esempt, ar 
gerbytffordd tua’r gorllewin na cherbytffordd tua’r 
dwyrain y darnau o’r draffordd a bennir yn Atodlen 1 
i’r Gorchymyn hwn. 
 
4.   Tra bo traffig yn cael ei wahardd rhag symud ar 
y gerbytffordd tua’r dwyrain gan erthygl 3 ond, yn 
unol ag erthygl 10, nad yw’n cael ei wahardd rhag 
symud ar y gerbytffordd tua’r gorllewin, ni chaiff neb, 
yn ystod cyfnod y gwaith, yrru unrhyw gerbyd modur 
ar lôn allanol cerbytffordd tua’r gorllewin y draffordd i 
unrhyw gyfeiriad ac eithrio tua’r dwyrain. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
5.   Tra bo traffig yn cael ei wahardd rhag symud ar 
y gerbytffordd tua’r gorllewin gan erthygl 3 ond, yn 
unol ag erthygl 10, nad yw’n cael ei wahardd rhag 
symud ar y gerbytffordd tua’r dwyrain, ni chaiff neb, 
yn ystod cyfnod y gwaith, yrru unrhyw gerbyd modur 
ar lôn allanol cerbytffordd tua’r dwyrain y draffordd i 
unrhyw gyfeiriad ac eithrio tua’r gorllewin. 
6.   Ni chaiff neb, yn ystod cyfnod y gwaith, yrru 
unrhyw gerbyd modur, ac eithrio cerbyd esempt, ar y 
darnau o’r draffordd a bennir yn Atodlen 2 i’r 
Gorchymyn hwn. 
7.   Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darnau o’r draffordd a bennir yn Atodlen 3 i’r 
Gorchymyn hwn. 
8.   Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r draffordd a bennir yn Atodlen 4 i’r 
Gorchymyn hwn. 
Cymhwyso 
9.—(1) Nid yw’r gwaharddiad na’r cyfyngiad yn 
erthyglau 3, 4, 5, 6, 7 ac 8 yn gymwys ond ar yr 
adegau hynny ac i’r graddau hynny y mae arwyddion 
traffig yn eu dangos. 
    (2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal Dros Dro 
10.  Mae unrhyw ddarpariaethau statudol sy’n 
cyfyngu ar gyflymder cerbydau ar y darnau perthnasol 
o’r draffordd a bennir yn Atodlenni 3 a 4 i’r 
Gorchymyn hwn wedi eu hatal dros dro ar yr adegau 
hynny pan fo’r cyfyngiadau a bennir yn erthyglau 7 ac 
8 yn weithredol. 
Cyfnod Para’r Gorchymyn hwn 
11. Bydd y Gorchymyn hwn yn para am 18 mis  ar y 
mwyaf. 
 
Llofnodwyd ar ran Ysgrifennydd y Cabinet dros 
Ogledd Cymru a Thrafnidiaeth, un o Weinidogion 
Cymru. 
 
 Dyddiedig                             26 Mehefin 2024 
 
 
 
Nicci Hunter 
Arweinydd y Tîm Busnes  
Llywodraeth Cymru 
 
 
4
 
ATODLEN 1 
Gwrthlif  
 
Y darn o’r brif gerbytffordd tua’r dwyrain sy’n 
ymestyn o bwynt 1000 metr i’r dwyrain o drosbont 
Heol yr Orsaf hyd at ffin Cymru/Lloegr. Cyfanswm 
pellter o 9.5 cilomedr. 
 
Y darn o’r brif gerbytffordd tua’r gorllewin sy’n 
ymestyn o ffin Cymru/Lloegr hyd at bwynt 740 o 
fetrau i’r dwyrain o drosbont Heol yr Orsaf. Cyfanswm 
pellter o 9.5 cilomedr. 
 
ATODLEN 2 
Gwahardd Cerbydau Dros Dro  
 
Y darn o’r brif gerbytffordd tua’r dwyrain sy’n 
ymestyn o bwynt 740 o fetrau i’r dwyrain o drosbont 
Heol yr Orsaf am bellter o 12.1 cilomedr. 
 
Y darn o’r brif gerbytffordd tua’r gorllewin sy’n 
ymestyn o ffin Cymru/Lloegr am bellter o 17.6 
cilomedr. 
 
 ATODLEN 3 
Terfyn Cyflymder 50 mya Dros Dro 
 
Y darn o’r brif gerbytffordd tua’r dwyrain sy’n 
ymestyn o bwynt 1000 metr i’r dwyrain o drosbont 
Heol yr Orsaf am bellter o 1 cilomedr. 
 
Y darn o’r brif gerbytffordd tua’r gorllewin sy’n 
ymestyn o ganol trosbont Severn Road wrth ffin 
ddwyreiniol y consesiwn am bellter o 1 cilomedr. 
 
ATODLEN 4 
Terfyn Cyflymder 40 mya Dros Dro 
 
Y darn o’r brif gerbytffordd tua’r dwyrain sy’n 
ymestyn o bwynt 1000 metr i’r dwyrain o drosbont 
Heol yr Orsaf hyd at ffin Cymru/Lloegr. Cyfanswm 
pellter o 9.5 cilomedr. 
 
Y darn o’r brif gerbytffordd tua’r gorllewin sy’n 
ymestyn o ffin Cymru/Lloegr hyd at bwynt 740 o 
fetrau i’r dwyrain o drosbont Heol yr Orsaf. Cyfanswm 
pellter o 9.5 cilomedr. 
 
