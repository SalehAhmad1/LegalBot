 O F F E R Y N N A U  S T A T U D O L  
C Y M R U  
2024 Rhif 203 (Cy. 38) 
TRAFFIG FFYRDD, CYMRU 
Gorchymyn Cefnffordd yr A40 
(Cyfnewidfa Rhaglan i’r Ffin 
rhwng Cymru a Lloegr, Sir Fynwy) 
(Gwaharddiadau a Chyfyngiadau 
Traffig Dros Dro) 2024 
Gwnaed 
23 Chwefror 2024 
Yn dod i rym 
29 Chwefror 2024 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A40, wedi eu 
bodloni y dylid gwahardd traffig a/neu gyfyngu arno ar 
ddarnau penodedig o’r gefnffordd oherwydd gwaith y 
bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A40 (Cyfnewidfa Rhaglan i’r Ffin 
rhwng Cymru a Lloegr, Sir Fynwy) (Gwaharddiadau a 
Chyfyngiadau Traffig Dros Dro) 2024 a daw’r 
Gorchymyn hwn i rym ar 29 Chwefror 2024. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r 
gloch ar 29 Chwefror 2024 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr “y gefnffordd” (“the trunk road”) yw 
cefnffordd yr A40 Casnewydd i Gaerwrangon; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a chyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r gefnffordd a bennir yn Atodlen 1 i’r Gorchymyn 
hwn. 
4. Ni chaiff neb, yn ystod cyfnod y gwaith, reidio 
unrhyw feic pedal ar y darn o’r gefnffordd a bennir yn 
Atodlen 2 i’r Gorchymyn hwn. 
5. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darn o’r gefnffordd a bennir yn Atodlen 3 i’r 
Gorchymyn hwn. 
6. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 10 milltir yr 
awr ar y darn o’r gefnffordd a bennir yn Atodlen 4 i’r 
Gorchymyn hwn. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
7. Ni chaiff neb, yn ystod cyfnod y gwaith, 
ddefnyddio cerbyd, ac eithrio cerbyd esempt, na 
chaniatáu i gerbyd, ac eithrio cerbyd esempt, gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darn o’r gefnffordd a bennir 
yn Atodlen 4 i’r Gorchymyn hwn. 
Cymhwyso 
8.—(1) Ni fydd y gwaharddiadau na’r cyfyngiadau 
yn erthyglau 3, 4, 5, 6 a 7 yn gymwys ond ar yr adegau 
hynny ac i’r graddau hynny y bydd arwyddion traffig 
yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal dros dro 
9. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau o’r gefnffordd a 
bennir yn Atodlenni 3 a 4 i’r Gorchymyn hwn wedi eu 
hatal dros dro ar yr adegau hynny pan fo’r cyfyngiadau 
a bennir yn erthyglau 5 a 6 yn weithredol. 
Cyfnod para’r Gorchymyn hwn 
10. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                        23 Chwefror 2024 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Gwahardd cerbydau dros dro 
 
1. Y darn o gerbytffordd tua’r dwyrain y gefnffordd 
sy’n ymestyn o drwyniad ffordd ymadael tua’r 
dwyrain yr A449 sy’n arwain at yr A40 tua’r gorllewin 
wrth Gyfnewidfa Rhaglan hyd at ei chyffordd â 
Chylchfan Dixton, Trefynwy, Sir Fynwy.  
 
2. Y darn o gerbytffordd tua’r gorllewin y gefnffordd 
sy’n ymestyn o’i chyffordd â Chylchfan Dixton, 
Trefynwy hyd at drwyniad y ffordd ymadael tua’r 
gorllewin wrth Gyfnewidfa Rhaglan. 
 
4
 
3. Y darn o ffordd ymuno tua’r dwyrain yr A40 sy’n 
ymestyn o’i chyffordd â’r B4233 Cinderhill Street, 
Trefynwy hyd at ei thrwyniad â phrif gerbytffordd 
tua’r dwyrain yr A40. 
 
4. Y cilfannau sy’n gyfagos i gerbytffordd tua’r 
dwyrain y gefnffordd i’r dwyrain o Landdingad ac i’r 
gogledd-ddwyrain o Lanfihangel Troddi a’r gilfan sy’n 
gyfagos i gerbytffordd tua’r gorllewin y gefnffordd i’r 
dwyrain o Landdingad. 
 
ATODLEN 2 
Gwahardd beicwyr dros dro 
 
Y darn o gefnffordd yr A40 sy’n ymestyn o’i 
chyffordd ag ochr dde-orllewinol Cylchfan Dixton, 
Trefynwy hyd at Gyfnewidfa Rhaglan. 
 
ATODLEN 3 
Terfyn cyflymder 40 mya dros dro 
 
Y darn o gefnffordd yr A40 sy’n ymestyn o 
Gyfnewidfa Rhaglan hyd at ffin Cymru a Lloegr. 
 
ATODLEN 4 
Terfyn cyflymder 10 mya dros dro a dim 
goddiweddyd  
 
Y darn o gefnffordd yr A40 sy’n ymestyn o bwynt 345 
o fetrau i’r gorllewin o ganolbwynt trosbont St Dials 
hyd at ei chyffordd ag ochr dde-orllewinol Cylchfan 
Dixton, Trefynwy.   
 
