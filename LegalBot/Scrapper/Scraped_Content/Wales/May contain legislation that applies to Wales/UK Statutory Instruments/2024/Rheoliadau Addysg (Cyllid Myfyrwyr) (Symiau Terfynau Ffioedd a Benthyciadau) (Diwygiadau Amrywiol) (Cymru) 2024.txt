OFFERYNNAU STATUDOL CYMRU
2024 Rhif 144 (Cy. 31)
ADDYSG, CYMRU
Rheoliadau Addysg (Cyllid Myfyrwyr) (Symiau Terfynau Ffioedd a Benthyciadau) (Diwygiadau Amrywiol) (Cymru) 2024
Gwnaed
13 Chwefror 2024
Gosodwyd gerbron Senedd Cymru
15 Chwefror 2024
Yn dod i rym
8 Mawrth 2024
Mae Gweinidogion Cymru yn gwneud y Rheoliadau a ganlyn drwy arf\er y pwerau a roddwyd i’r Ysgrifennydd Gwladol gan adrannau 22(1)(a), 22(2)(a), (b) a (d) a 42(6) o Ddeddf Addysgu ac Addysg Uwch 1998(1), ac sydd bellach yn arferadwy ganddynt hwy(2), a phwerau a roddir iddynt o dan adrannau 5(3) a 55(2) o Ddeddf Addysg Uwch (Cymru) 2015(3).
(1)
1998 p. 30; diwygiwyd adran 22(1) gan Ddeddf Dysgu a Sgiliau 2000 (p. 21), adran 146. Gweler adran 43(1) o Ddeddf Addysgu ac Addysg Uwch 1998 am y diffiniadau o “prescribed” a “regulations”.
(2)
Trosglwyddwyd swyddogaethau’r Ysgrifennydd Gwladol yn adran 22(1) a (2)(b) a (d) o Ddeddf Addysgu ac Addysg Uwch 1998 i Gynulliad Cenedlaethol Cymru, i’r graddau y maent yn ymwneud â gwneud darpariaeth o ran Cymru, gan adran 44 o Ddeddf Addysg Uwch 2004 (p. 8). Darparodd adran 44 o Ddeddf Addysg Uwch 2004 hefyd fod y swyddogaethau yn adran 22(2)(a) o Ddeddf Addysgu ac Addysg Uwch 1998 i gael eu harfer gan Gynulliad Cenedlaethol Cymru yn gydredol â’r Ysgrifennydd Gwladol, i’r graddau y maent yn ymwneud â gwneud darpariaeth o ran Cymru. Trosglwyddwyd swyddogaeth yr Ysgrifennydd Gwladol yn adran 42(6) o Ddeddf Addysgu ac Addysg Uwch 1998, i’r graddau y mae’n arferadwy o ran Cymru, i Gynulliad Cenedlaethol Cymru gan erthygl 2 o Orchymyn Cynulliad Cenedlaethol Cymru (Trosglwyddo Swyddogaethau) 1999 (O.S. 1999/672) ac Atodlen 1 iddo. Trosglwyddwyd swyddogaethau Cynulliad Cenedlaethol Cymru i Weinidogion Cymru yn rhinwedd adran 162 o Ddeddf Llywodraeth Cymru 2006 (p. 32) a pharagraff 30 o Atodlen 11 iddi.
(3)
2015 dccc 1. Gweler adran 57(1) am y diffiniadau o “rhagnodedig” ac “a ragnodir” a “rheoliadau”.Enwi a dod i rym
1.—(1) Enw’r Rheoliadau hyn yw Rheoliadau Addysg (Cyllid Myfyrwyr) (Symiau Terfynau Ffioedd a Benthyciadau) (Diwygiadau Amrywiol) (Cymru) 2024.
(2) Daw’r Rheoliadau hyn i rym ar 8 Mawrth 2024.Diwygio Rheoliadau Addysg Uwch (Symiau) (Cymru) 2015
2.  Mae Rheoliadau Addysg Uwch (Symiau) (Cymru) 2015(1) wedi eu diwygio yn unol â rheoliadau 3 i 6.
(1)
O.S. 2015/1496 (Cy. 168).Diwygio Rheoliadau Addysg Uwch (Symiau) (Cymru) 2015
3.  Yn lle rheoliad 3 (ond nid y pennawd o’i flaen) rhodder—
“3.  Yn ddarostyngedig i reoliadau 4, 5 a 6, mae Colofn 2 o Dabl 1 yn pennu’r uchafswm rhagnodedig at ddibenion adran 5(3) o Ddeddf 2015 mewn cysylltiad â blwyddyn academaidd yn y cofnod cyfatebol yng Ngholofn 1.
Tabl 1
Colofn 1 Colofn 2
Y flwyddyn academaidd Yr uchafswm rhagnodedig
Sy’n dechrau cyn 1 Awst 2024 £9,000
Sy’n dechrau ar neu ar ôl 1 Awst 2024 £9,250”Diwygio Rheoliadau Addysg Uwch (Symiau) (Cymru) 2015
4.  Yn lle rheoliad 4 (ond nid y pennawd o’i flaen) rhodder—
“4.—(1) Mae’r rheoliad hwn yn gymwys mewn cysylltiad â’r canlynol—
(a)
blwyddyn academaidd derfynol cwrs pan fo’n ofynnol i’r flwyddyn academaidd honno fel rheol gael ei chwblhau ar ôl llai na 15 wythnos o bresenoldeb;
(b)
cwrs hyfforddiant cychwynnol athrawon (gan gynnwys cwrs o’r fath sy’n arwain at radd gyntaf), y mae swm cyfanredol unrhyw gyfnodau o astudio llawnamser mewn blwyddyn academaidd yn ystod y cwrs hwnnw yn llai na 10 wythnos.
(2) Pan fo’r rheoliad hwn yn gymwys, mae Colofn 2 o Dabl 2 yn pennu’r uchafswm rhagnodedig at ddibenion adran 5(3) o Ddeddf 2015 mewn cysylltiad â blwyddyn academaidd yn y cofnod cyfatebol yng Ngholofn 1.
Tabl 2
Colofn 1 Colofn 2
Y flwyddyn academaidd Yr uchafswm rhagnodedig
Sy’n dechrau cyn 1 Awst 2024 £4,500
Sy’n dechrau ar neu ar ôl 1 Awst 2024 £4,625”Diwygio Rheoliadau Addysg Uwch (Symiau) (Cymru) 2015
5.  Yn lle rheoliad 5 (ond nid y pennawd o’i flaen) rhodder—
“5.—(1) Mae’r rheoliad hwn yn gymwys mewn cysylltiad â blwyddyn academaidd cwrs rhyngosod—
(a)
pryd y mae swm cyfanredol unrhyw gyfnodau o astudio llawnamser yn llai na 10 wythnos, neu
(b)
os yw swm cyfanredol unrhyw un neu ragor o gyfnodau o bresenoldeb nad ydynt yn gyfnodau o astudio llawnamser yn y sefydliad (gan ddiystyru gwyliau yn y cyfamser), mewn cysylltiad â’r flwyddyn academaidd honno ac unrhyw flynyddoedd academaidd blaenorol ar y cwrs, yn fwy na 30 o wythnosau.
(2) Pan fo’r rheoliad hwn yn gymwys, mae Colofn 2 o Dabl 3 yn pennu’r uchafswm rhagnodedig at ddibenion adran 5(3) o Ddeddf 2015 mewn cysylltiad â blwyddyn academaidd yn y cofnod cyfatebol yng Ngholofn 1.
Tabl 3
Colofn 1 Colofn 2
Y flwyddyn academaidd Yr uchafswm rhagnodedig
Sy’n dechrau cyn 1 Awst 2024 £1,800
Sy’n dechrau ar neu ar ôl 1 Awst 2024 £1,850”Diwygio Rheoliadau Addysg Uwch (Symiau) (Cymru) 2015
6.  Yn lle rheoliad 6 (ond nid y pennawd o’i flaen) rhodder—
“6.—(1) Mae’r rheoliad hwn yn gymwys mewn cysylltiad â blwyddyn academaidd cwrs a ddarperir ar y cyd â sefydliad tramor—
(a)
pryd y mae swm cyfanredol unrhyw gyfnodau o astudio llawnamser yn y sefydliad yn y Deyrnas Unedig yn llai na 10 wythnos, neu
(b)
os yw swm cyfanredol unrhyw un neu ragor o gyfnodau o bresenoldeb nad ydynt yn gyfnodau o astudio llawnamser yn y sefydliad yn y Deyrnas Unedig (gan ddiystyru gwyliau yn y cyfamser), mewn cysylltiad â’r flwyddyn academaidd honno ac unrhyw flynyddoedd academaidd blaenorol ar y cwrs, yn fwy na 30 o wythnosau.
(2) Pan fo’r rheoliad hwn yn gymwys, mae Colofn 2 o Dabl 4 yn pennu’r uchafswm rhagnodedig at ddibenion adran 5(3) o Ddeddf 2015 mewn cysylltiad â blwyddyn academaidd yn y cofnod cyfatebol yng Ngholofn 1.
Tabl 4
Colofn 1 Colofn 2
Y flwyddyn academaidd Yr uchafswm rhagnodedig
Sy’n dechrau cyn 1 Awst 2024 £1,350
Sy’n dechrau ar neu ar ôl 1 Awst 2024 £1,385”Diwygio Rheoliadau Addysg (Cymorth i Fyfyrwyr) (Cymru) 2017
7.  Ym mhob un o reoliadau 16(1), 19(1) ac 20(1) o Reoliadau Addysg (Cymorth i Fyfyrwyr) (Cymru) 2017(1), ar ôl “rheoliad 5(1)(e)” mewnosoder “neu (ea)”.
(1)
O.S. 2017/47 (Cy. 21), y mae diwygiadau iddo nad ydynt yn berthnasol i’r Rheoliadau hyn.Diwygio Rheoliadau Addysg (Cymorth i Fyfyrwyr) (Cymru) 2018
8.  Yn rheoliad 40 o Reoliadau Addysg (Cymorth i Fyfyrwyr) (Cymru) 2018(1), yn Nhabl 2—
(a)
yng Ngholofn 1, ar ôl “Sy’n dechrau ar neu ar ôl 1 Medi 2018” yn y ddau le y mae’n digwydd, mewnosoder “ond cyn 1 Medi 2024”;
(b)
ar ddiwedd y Tabl, mewnosoder y cofnodion a ganlyn yn y Tabl—
“Sy’n dechrau ar neu ar ôl 1 Medi 2024 1 Darparwr arferol Cymru
£9,250: cwrs llawnamser
£2,625: cwrs rhan-amser
Mannau eraill yn y DU
£9,250: cwrs llawnamser
£6,935: cwrs rhan-amser
Sefydliad preifat Cymru
£6,165: cwrs llawnamser
£2,625: cwrs rhan-amser
Mannau eraill yn y DU
£6,165: cwrs llawnamser
£4,625: cwrs rhan-amser
2 Darparwr arferol Cymru £4,625
Mannau eraill yn y DU £4,625
Sefydliad preifat Cymru a mannau eraill yn y DU £3,080
3 Darparwr arferol Cymru £1,850
Lloegr £1,850
Yr Alban a Gogledd Iwerddon £4,625
Sefydliad preifat Cymru a Lloegr £1,230
Yr Alban a Gogledd Iwerddon £3,080
4 Darparwr arferol Cymru £1,385
Lloegr £1,385
Yr Alban a Gogledd Iwerddon £4,625
Sefydliad preifat Cymru a Lloegr £920
Yr Alban a Gogledd Iwerddon
£3,080
5 Darparwr arferol Cymru a mannau eraill yn y DU £5,785
6 Darparwr arferol Cymru £1,385
Lloegr a’r Alban £1,385”
(1)
O.S. 2018/191 (Cy. 42); y diwygiadau perthnasol yw O.S. 2018/814 (Cy. 165), O.S. 2019/235 (Cy. 54) ac O.S. 2020/153 (Cy. 27).Jeremy Miles
Gweinidog y Gymraeg ac Addysg, un o Weinidogion Cymru
13 Chwefror 2024NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio—
(a)
Rheoliadau Addysg Uwch (Symiau) (Cymru) 2015 (“Rheoliadau 2015”),
(b)
Rheoliadau Addysg (Cymorth i Fyfyrwyr) (Cymru) 2017 (“Rheoliadau 2017”), ac
(c)
Rheoliadau Addysg (Cymorth i Fyfyrwyr) (Cymru) 2018 (“Rheoliadau 2018”).
Mae Rheoliadau 2015 yn rhagnodi’r uchafswm y mae sefydliad a chanddo gynllun ffioedd a mynediad yn gallu ei godi drwy ffioedd dysgu ar gyfer cyrsiau gradd llawnamser. Mae Rheoliadau 2015 hefyd yn rhagnodi uchafsymiau is mewn cysylltiad â chyrsiau penodol.
Mae Rheoliadau 3 i 6 yn diwygio Rheoliadau 2015 i gynyddu pob uchafswm rhagnodedig mewn cysylltiad â blynyddoedd academaidd sy’n dechrau ar neu ar ôl 1 Awst 2024.
Mae Rheoliadau 2017 yn darparu ar gyfer cymorth ariannol i fyfyrwyr cymwys sy’n dilyn cyrsiau addysg uwch dynodedig sy’n dechrau cyn 1 Awst 2018.
Mae Rheoliadau 2018 yn darparu ar gyfer cymorth ariannol i fyfyrwyr cymwys sy’n dilyn cyrsiau addysg uwch dynodedig sy’n dechrau ar neu ar ôl 1 Awst 2018.
Mae rheoliad 7 yn gwneud cywiriadau i Reoliadau 2017.
Mae rheoliad 8 yn diwygio Rheoliadau 2018 i gynyddu uchafswm y benthyciad at ffioedd dysgu sydd ar gael i gategorïau penodol o fyfyrwyr sy’n ymgymryd â chyrsiau gyda darparwyr arferol yng Nghymru mewn cysylltiad â blynyddoedd academaidd sy’n dechrau ar neu ar ôl 1 Awst 2024. Mae’r cynnydd yn y cymorth yn cyfateb i’r cynnydd yn uchafswm rhagnodedig y ffioedd o dan Reoliadau 2015, o ganlyniad i’r diwygiadau a wneir gan reoliadau 3 i 6.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Yr Is-adran Addysg Uwch, Llywodraeth Cymru, Parc Cathays, Caerdydd, CF10 3NQ.