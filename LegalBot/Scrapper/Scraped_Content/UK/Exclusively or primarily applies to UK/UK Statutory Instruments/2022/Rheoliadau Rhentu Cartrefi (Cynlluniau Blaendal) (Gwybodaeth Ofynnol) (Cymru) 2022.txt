OFFERYNNAU STATUDOL CYMRU
2022 Rhif 250 (Cy. 76)
TAI, CYMRU
Rheoliadau Rhentu Cartrefi (Cynlluniau Blaendal) (Gwybodaeth Ofynnol) (Cymru) 2022
Gwnaed
8 Mawrth 2022
Gosodwyd gerbron Senedd Cymru
10 Mawrth 2022
Yn dod i rym yn unol â rheoliad 1
Mae Gweinidogion Cymru yn gwneud y Rheoliadau hyn drwy arfer y pwerau a roddir iddynt gan adrannau 45(3)(1) a 256(1) o Ddeddf Rhentu Cartrefi (Cymru) 2016(2).
(1)
Mae adran 45(3) o Ddeddf Rhentu Cartrefi (Cymru) 2016 (dccc 1) yn galluogi rhagnodi gwybodaeth ofynnol benodol sydd i’w darparu gan y landlord mewn perthynas â chynllun blaendal awdurdodedig. Mae adran 252 o’r Ddeddf honno yn diffinio mai ystyr “rhagnodedig” yw wedi ei rhagnodi drwy reoliadau a wnaed gan Weinidogion Cymru.
(2)
2016 dccc 1.Enwi a chychwyn
1.  Enw’r Rheoliadau hyn yw Rheoliadau Rhentu Cartrefi (Cynlluniau Blaendal) (Gwybodaeth Ofynnol) (Cymru) 2022 a deuant i rym ar [F11 Rhagfyr 2022 (y diwrnod y daw adran 239 o Ddeddf Rhentu Cartrefi (Cymru) 2016 i rym)] .
Diwygiadau Testunol
F1
Geiriau yn rhl. 1 wedi eu hamnewid (1.12.2022) gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), erglau. 1(2), 11
Gwybodaeth Cychwyn
I1
Rhl. 1 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 11, gweler rhl. 1Dehongli
2.—(1) Yn y Rheoliadau hyn, ystyr “y Ddeddf” yw Deddf Rhentu Cartrefi (Cymru) 2016.
(2) Mae i eiriau ac ymadroddion a ddefnyddir yn y Rheoliadau hyn yr un ystyr ag sydd iddynt yn y Ddeddf.
Gwybodaeth Cychwyn
I1
Rhl. 2 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 11, gweler rhl. 1
I2
Rhl. 2 mewn grym ar 1.12.2022, gweler rhl. 1Gwybodaeth ofynnol sy’n ymwneud â blaendaliadau
3.—(1) Mae’r wybodaeth a ganlyn yn wybodaeth ofynnol at ddibenion adran 45(3) o’r Ddeddf—
(a)
enw, cyfeiriad, rhif ffôn a chyfeiriad e-bost gweinyddwr cynllun(1) y cynllun blaendal(2) sy’n gymwys i’r blaendal,
(b)
unrhyw wybodaeth a gyflenwir gan weinyddwr y cynllun i’r landlord sy’n egluro’r modd y gweithredir adrannau 45 i 47(3) o’r Ddeddf ac Atodlen 5 iddi,
(c)
y gweithdrefnau sy’n gymwys o dan y cynllun blaendal lle y caniateir i swm mewn cysylltiad â blaendal gael ei dalu neu ei ad-dalu i ddeiliad y contract ar ddiwedd y contract meddiannaeth,
(d)
y gweithdrefnau sy’n gymwys o dan y cynllun blaendal pan na fo’n bosibl cysylltu â naill ai’r landlord neu ddeiliad y contract ar ddiwedd y contract meddiannaeth,
(e)
y gweithdrefnau sy’n gymwys o dan y cynllun blaendal pan fo anghydfod rhwng y landlord a deiliad y contract ynghylch y swm sydd i’w dalu neu i’w ad-dalu i ddeiliad y contract mewn cysylltiad â’r blaendal,
(f)
y cyfleusterau sydd ar gael o dan y cynllun blaendal er mwyn galluogi datrys anghydfod sy’n ymwneud â’r blaendal heb droi at ymgyfreitha, ac
(g)
yr wybodaeth a ganlyn mewn cysylltiad â’r contract meddiannaeth y mae’r blaendal wedi ei dalu mewn cysylltiad ag ef—
(i)
swm y blaendal a dalwyd,
(ii)
cyfeiriad yr annedd y mae’r contract meddiannaeth yn ymwneud â hi,
(iii)
enw, cyfeiriad a rhif ffôn y landlord, ac unrhyw gyfeiriad e-bost sydd ganddo,
(iv)
enw, cyfeiriad a rhif ffôn deiliad y contract, ac unrhyw gyfeiriad e-bost sydd ganddo, gan gynnwys unrhyw fanylion y dylai’r landlord neu weinyddwr y cynllun eu defnyddio at ddiben cysylltu â deiliad y contract ar ddiwedd y contract meddiannaeth,
(v)
enw, cyfeiriad a rhif ffôn unrhyw berson a dalodd y blaendal ar ran deiliad y contract, yn unol â threfniadau a wnaed gyda deiliad y contract, ac unrhyw gyfeiriad e-bost sydd ganddo,
(vi)
yr amgylchiadau pan ganiateir i’r landlord gadw’r blaendal cyfan, neu ran ohono, gan gyfeirio at delerau’r contract meddiannaeth, a
(vii)
cadarnhad (ar ffurf tystysgrif wedi ei llofnodi gan y landlord)—
(aa)
bod yr wybodaeth a ddarperir o dan is-baragraff (g) yn gywir hyd eithaf gwybodaeth a chred y landlord, a
(bb)
bod y landlord wedi rhoi’r cyfle i ddeiliad y contract lofnodi unrhyw ddogfen sy’n cynnwys yr wybodaeth a ddarparwyd gan y landlord o dan baragraff (1).
(2) At ddibenion paragraff (1)(d), mae’r cyfeiriad at landlord neu ddeiliad contract nad yw’n bosibl cysylltu ag ef yn cynnwys landlord neu ddeiliad contract y gwyddys lle y mae, ond nad yw wedi ymateb, o fewn cyfnod rhesymol o amser, i gyfathrebiadau mewn cysylltiad â’r blaendal.
Gwybodaeth Cychwyn
I1
Rhl. 3 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 11, gweler rhl. 1
I2
Rhl. 3 mewn grym ar 1.12.2022, gweler rhl. 1
(1)
Gweler paragraff 1(3) o Atodlen 5 i’r Ddeddf.
(2)
Gweler paragraff 1(2) o Atodlen 5 i’r Ddeddf.
(3)
Diwygiwyd adran 46 o’r Ddeddf gan adran 18 o Ddeddf Rhentu Cartrefi (Diwygio) (Cymru) 2021 (dsc 3) a pharagraff 7 o Atodlen 6 iddi.Dirymu
4.  Mae Gorchymyn Tai (Blaendaliadau Tenantiaeth) (Gwybodaeth Ragnodedig) 2007(1) wedi ei ddirymu o ran Cymru.
Gwybodaeth Cychwyn
I1
Rhl. 4 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 11, gweler rhl. 1
I2
Rhl. 4 mewn grym ar 1.12.2022, gweler rhl. 1
(1)
O.S. 2007/797.Julie James
Minister for Climate Change, one of the Welsh MinistersNODYN ESBONIADOL
(Nid yw’r nodyn hwn yn rhan o’r Rheoliadau)
O dan baragraff 1 o Atodlen 5 (cynlluniau blaendal: darpariaeth bellach) i Ddeddf Rhentu Cartrefi (Cymru) 2016 (dccc 1) (“y Ddeddf”), rhaid i Weinidogion Cymru wneud trefniadau ar gyfer sicrhau bod un neu ragor o gynlluniau blaendal ar gael er mwyn diogelu blaendaliadau a delir mewn cysylltiad â chontractau meddiannaeth a hwyluso’r broses o ddatrys anghydfodau sy’n codi mewn cysylltiad â blaendaliadau o’r fath.
Mae adran 45(2) o’r Ddeddf yn ei gwneud yn ofynnol, pan fo landlord yn cael blaendal mewn cysylltiad â chontract meddiannaeth, i’r landlord, o fewn 30 o ddiwrnodau i’r dyddiad y ceir y blaendal, gydymffurfio ag unrhyw ofynion cychwynnol a osodir gan y cynllun blaendal awdurdodedig a rhoi’r wybodaeth ofynnol i ddeiliad y contract (neu’r person sydd wedi talu’r blaendal ar ran deiliad y contract). Mae adran 45(3) o’r Ddeddf yn darparu mai’r wybodaeth ofynnol yw unrhyw wybodaeth a gaiff ei rhagnodi sy’n ymwneud â’r cynllun blaendal awdurdodedig perthnasol, cydymffurfedd y landlord â gofynion cychwynnol y cynllun hwnnw a gweithrediad Pennod 4 o’r Ddeddf sy’n ymdrin â blaendaliadau a chynlluniau blaendal. Mae’r Rheoliadau hyn yn rhagnodi’r wybodaeth honno.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Yr Adran Dai, Llywodraeth Cymru, Parc Busnes Rhyd-y-car, Merthyr Tudful, CF48 1UZ.