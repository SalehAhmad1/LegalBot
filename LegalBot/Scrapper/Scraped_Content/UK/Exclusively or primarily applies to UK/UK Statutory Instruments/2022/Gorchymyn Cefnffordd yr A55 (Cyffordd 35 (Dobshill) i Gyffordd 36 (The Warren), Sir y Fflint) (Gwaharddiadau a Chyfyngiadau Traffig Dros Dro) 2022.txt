O F F E R Y N N A U  S T A T U D O L  
C Y M R U  
2022 Rhif 170 (Cy. 55) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 35 (Dobshill) i Gyffordd 
36 (The Warren), Sir y Fflint) 
(Gwaharddiadau a Chyfyngiadau 
Traffig Dros Dro) 2022 
Gwnaed 
18 Chwefror 2022 
      Yn dod i rym 
28 Chwefror 2022 
Mae Gweinidogion Cymru, sef yr awdurdod traffig ar 
gyfer cefnffordd yr A55, wedi eu bodloni y dylid 
gwahardd traffig a/neu gyfyngu arno ar ddarnau 
penodedig o’r gefnffordd oherwydd gwaith y bwriedir 
ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 35 (Dobshill) i Gyffordd 
36 (The Warren), Sir y Fflint) (Gwaharddiadau a 
Chyfyngiadau Traffig Dros Dro) 2022 a daw’r 
Gorchymyn hwn i rym ar 28 Chwefror 2022. 
Dehongli 
2. Yn y Gorchymyn hwn—  
ystyr “cerbyd esempt” (“exempted vehicle”) yw:  
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac 
Atodlen 1 iddi.   Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio gan y 
gwasanaethau brys at y dibenion a ddisgrifir 
yn adran 87 o Ddeddf Rheoleiddio Traffig 
Ffyrdd 1984(1) neu mewn cysylltiad â’r 
gwaith sy’n arwain at y Gorchymyn hwn; 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 18:00 o’r 
gloch ar 28 Chwefror 2022 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith; 
ystyr “y gefnffordd” (“the trunk road”) yw 
cefnffordd yr A55 Caer i Fangor;  
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw 
Gwaharddiadau a chyfyngiadau  
3. Ni chaiff neb, yn ystod cyfnod y gwaith, yrru 
unrhyw gerbyd ar y darnau o’r gefnffordd a bennir yn 
Atodlen 1 i’r Gorchymyn hwn. 
4. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r gefnffordd a bennir 
yn Atodlen 1 i’r Gorchymyn hwn. 
5. Ni chaiff neb, yn ystod cyfnod y gwaith, gerdded 
ar y darnau o’r gefnffordd a bennir yn Atodlen 1 i’r 
Gorchymyn hwn.  
6. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darnau o’r gefnffordd a bennir yn Atodlen 2 
i’r Gorchymyn hwn. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
7. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a bennir yn Atodlen 2 
i’r Gorchymyn hwn. 
8. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 30 milltir yr 
awr ar y darnau o’r gefnffordd a bennir yn Atodlen 2 
i’r Gorchymyn hwn. 
Atal Dros Dro  
9. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau o’r gefnffordd wedi 
eu hatal dros dro ar yr adegau hynny pan fo’r 
cyfyngiadau a bennir yn erthyglau 6, 7 ac 8 yn 
weithredol. 
Cymhwyso  
10.—(1) Nid yw’r gwaharddiadau a’r cyfyngiadau 
yn erthyglau 3, 4, 5, 6, 7 ac 8 yn gymwys ond ar yr 
adegau hynny ac i’r graddau hynny y mae arwyddion 
traffig yn eu dangos.  
     (2) Nid yw unrhyw derfynau cyflymder a osodir 
gan y Gorchymyn hwn yn gymwys i gerbyd esempt.  
Cyfnod Para’r Gorchymyn hwn  
11. Bydd y Gorchymyn hwn yn para am 18 mis ar y 
mwyaf. 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.   
 
18 Chwefror 2022 
 
 
 
Nicci Hunter 
Arweinydd Tîm Busnes 
Llywodraeth Cymru  
 
 
ATODLEN 1 
 
Gwahardd Cerbydau, Beicwyr a Cherddwyr Dros 
Dro  
 
1. Y darn o gerbytffordd tua’r dwyrain y gefnffordd 
sy’n ymestyn o drwyniad y ffordd ymadael tua’r 
dwyrain wrth Gyffordd 35 (Dobshill) hyd at drwyniad 
ffordd ymuno tua’r dwyrain Cyffordd 36 (Cyfnewidfa 
Warren). 
 
4
2. Y darnau cyfan o’r ffordd ymuno tua’r dwyrain wrth 
Gyffordd 35 (Dobshill) a’r ffordd ymadael tua’r 
dwyrain wrth Gyffordd 36 (The Warren). 
3. Y darn o gerbytffordd tua’r gorllewin yr A55 sy’n 
ymestyn o drwyniad ffordd ymadael tua’r gorllewin 
Cyffordd 36 (Cyfnewidfa Warren) hyd at drwyniad 
ffordd ymuno tua’r gorllewin Cyffordd 35 (Dobshill). 
4. Y darnau cyfan o’r ffordd ymuno tua’r gorllewin 
wrth Gyffordd 36 (The Warren) a’r ffordd ymadael 
tua’r gorllewin wrth Gyffordd 35 (Dobshill).  
  
 
ATODLEN 2 
 
Terfynau Cyflymder 50 mya, 40 mya neu 30 
mya Dros Dro   
 
1. Y darn o gerbytffordd tua’r dwyrain y gefnffordd 
sy’n ymestyn o ganolbwynt Pont Wood Lane, i’r 
gorllewin o Gyffordd 35 (Dobshill) hyd at ganolbwynt 
y drosbont wrth Gyffordd 36A (Brychdyn). 
2. Y darn o gerbytffordd tua’r gorllewin y gefnffordd 
sy’n ymestyn o ganolbwynt y drosbont wrth Gyffordd 
36A (Brychdyn) hyd at ganolbwynt Pont Wood Lane, 
i’r gorllewin o Gyffordd 35 (Dobshill). 
