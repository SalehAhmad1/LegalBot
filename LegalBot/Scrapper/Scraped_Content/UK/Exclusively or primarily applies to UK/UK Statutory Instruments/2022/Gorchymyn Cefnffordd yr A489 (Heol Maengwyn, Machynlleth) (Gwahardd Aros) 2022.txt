O F F E R Y N N A U  S T A T U D O L  
C Y M R U  
2022 Rhif 1099 (Cy. 232) 
TRAFFIG FFYRDD, CYMRU 
Gorchymyn Cefnffordd yr A489 
(Heol Maengwyn, Machynlleth) 
(Gwahardd Aros) 2022 
Gwnaed                                     26 Hydref 2022 
Yn dod i rym                             28 Hydref 2022 
Mae Gweinidogion Cymru, sef yr awdurdod traffig ar 
gyfer cefnffordd yr A489, drwy arfer y pwerau a 
roddir iddynt gan adrannau 1(1), 2(1) a (2) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Mae Gweinidogion Cymru wedi ymgynghori â Phrif 
Swyddog 
Heddlu 
Dyfed-Powys 
ac 
wedi 
rhoi 
hysbysiad cyhoeddus o’u bwriad i wneud y 
Gorchymyn hwn yn unol â rheoliadau 5(1) a 6(1) o 
Reoliadau Gorchmynion Traffig yr Ysgrifennydd 
Gwladol (Gweithdrefn) (Cymru a Lloegr) 1990(2). 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A489 (Heol Maengwyn, Machynlleth) 
(Gwahardd Aros) 2022 a daw i rym ar 28 Hydref 2022. 
Dehongli 
2. Yn y Gorchymyn hwn— 
                                                                               
(1) 
1984 p. 27; diwygiwyd adrannau 1(1) a 2(1) a (2) gan adran 168 
o Ddeddf Ffyrdd Newydd a Gwaith Stryd 1991 (p. 22) a 
pharagraffau 17 a 18 o Atodlen 8 iddi, a diwygiwyd adran 1(1) 
gan baragraff 36(1) o Atodlen 22 i Ddeddf yr Amgylchedd 1995 
(p. 25). Yn rhinwedd O.S. 1999/672 ac adran 162 o Ddeddf 
Llywodraeth Cymru 2006 (p. 32) a pharagraff 30 o Atodlen 11 
iddi, mae’r swyddogaethau hyn yn arferadwy bellach gan 
Weinidogion Cymru o ran Cymru. 
(2) 
O.S. 1990/1656, fel y’i diwygiwyd gan O.S. 2020/802 (Cy. 175). 
Yn rhinwedd O.S. 1999/672 ac adran 162 o Ddeddf Llywodraeth 
Cymru 2006 (p. 32) a pharagraff 30 o Atodlen 11 iddi, mae’r 
swyddogaethau hyn yn arferadwy bellach gan Weinidogion 
Cymru o ran Cymru. 
 
2
ystyr “y gefnffordd” (“the trunk road”) yw 
cefnffordd yr A489 Caersŵs i Fachynlleth. 
Gwahardd aros 
3. Ac eithrio fel a ddarperir yn erthygl 4, ni chaiff 
neb beri na chaniatáu i unrhyw gerbyd aros ar ochrau’r 
darnau o’r gefnffordd a bennir yn yr Atodlen i’r 
Gorchymyn hwn ar unrhyw adeg ar unrhyw ddiwrnod. 
Esemptiadau 
4. Caiff person beri neu ganiatáu i unrhyw gerbyd 
aros ar ochrau’r darnau o’r gefnffordd a bennir yn yr 
Atodlen 
i’r Gorchymyn 
hwn 
cyhyd 
ag 
sy’n 
angenrheidiol i alluogi— 
(a) person i fynd i mewn i gerbyd, neu i ddod 
allan ohono;  
(b) nwyddau i gael eu llwytho ar y cerbyd neu eu 
dadlwytho ohono; 
(c) y cerbyd i gael ei ddefnyddio mewn cysylltiad 
ag unrhyw un neu ragor o’r gweithrediadau a 
ganlyn: 
(i) gwaith adeiladu, gwaith diwydiannol neu 
waith dymchwel; 
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
darnau hynny o’r gefnffordd; neu 
(iv) gosod, codi, addasu neu atgyweirio, yn y 
darnau hynny o’r gefnffordd, neu mewn 
tir cyfagos, unrhyw garthffos neu unrhyw 
brif bibell, unrhyw bibell neu unrhyw 
gyfarpar ar gyfer cyflenwi nwy, dŵr neu 
drydan neu unrhyw gyfarpar cyfathrebu 
electronig fel y’i diffinnir ym mharagraff 
5 o Atodlen 3A i Ddeddf Cyfathrebiadau 
2003(1); 
(d) y 
cerbyd 
i 
gael 
ei 
ddefnyddio 
yng 
ngwasanaeth awdurdod lleol neu awdurdod 
dŵr yn unol â swyddogaethau statudol; 
(e) y cerbyd i gymryd petrol, olew, dŵr neu aer o 
unrhyw garej ar y darnau hynny o’r 
gefnffordd neu’n gyfagos iddynt; 
(f) y cerbyd i gael ei ddefnyddio at ddibenion y 
frigâd dân, y gwasanaeth ambiwlans neu’r 
heddlu; neu 
(g) y cerbyd i stopio pan fo’r person sydd â 
rheolaeth arno’n gwneud y canlynol: 
(i) pan fydd yn ofynnol yn ôl y gyfraith iddo 
stopio;  
                                                                               
(1) 
2003 p. 21. Mewnosodwyd Atodlen 3A gan baragraff 1 o 
Atodlen 1 i Ddeddf yr Economi Ddigidol 2017 (p. 30). 
 
3
(ii) pan fydd yn gorfod stopio er mwyn osgoi 
damwain;  
(iii) pan gaiff ei rwystro rhag mynd yn ei 
flaen; neu 
(iv) pan fo’n gweithredu yn ôl cyfarwyddyd 
neu 
â 
chaniatâd 
cwnstabl 
heddlu, 
swyddog cymorth cymunedol yr heddlu 
neu swyddog gorfodi sifil. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                              26 Hydref 2022 
 
Nicci Hunter 
Arweinydd y Tîm Busnes 
Llywodraeth Cymru 
 
 
YR ATODLEN 
 
Y darnau o’r gefnffordd lle y gwaherddir aros  
 
1. Y darn o ochr ogleddol y gefnffordd o’r enw Heol 
Maengwyn, Machynlleth sy’n ymestyn o bwynt 45 o 
fetrau i’r dwyrain o ganolbwynt ei chyffordd â Heol y 
Garth hyd at bwynt 95 o fetrau i’r dwyrain o’r 
gyffordd honno.  
2. Y darn o ochr ddeheuol y gefnffordd o’r enw Heol 
Maengwyn, Machynlleth sy’n ymestyn o bwynt 44 o 
fetrau i’r dwyrain o ganolbwynt ei chyffordd â Forge 
Road hyd at bwynt 82 o fetrau i’r dwyrain o’r gyffordd 
honno.  
 
