O F F E R Y N N A U  S T A T U D O L  
C Y M R U  
2020 Rhif 222 (Cy. 50) 
TRAFFIG FFYRDD, CYMRU 
Gorchymyn Cefnffordd yr A483 
(Ffordd Dolfor, y Drenewydd, 
Powys) (Gwahardd Cerbydau, 
Beicwyr a Cherddwyr Dros Dro) 
2020 
Gwnaed 
3 Mawrth 2020 
Yn dod i rym 
9 Mawrth 2020 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A483, wedi eu 
bodloni y dylid gwahardd traffig ar ddarn penodedig 
o’r gefnffordd oherwydd gwaith y bwriedir ei wneud 
ar y ffordd neu gerllaw iddi.  
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1.  Enw’r 
Gorchymyn 
hwn 
yw 
Gorchymyn 
Cefnffordd yr A483 (Ffordd Dolfor, y Drenewydd, 
Powys) (Gwahardd Cerbydau, Beicwyr a Cherddwyr 
Dros Dro) 2020 a daw i rym ar 9 Mawrth 2020. 
2. Yn y Gorchymyn hwn: 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys, cerbydau cynnal a chadw yn 
ystod y gaeaf, bysiau trafnidiaeth gyhoeddus, a 
hynny er mwyn cael mynediad at eiddo yr effeithir 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
arno, neu mewn cysylltiad â’r gwaith sy’n arwain 
at y Gorchymyn hwn; 
ystyr “cyfnod y gwaith” (“works period”) yw’r 
cyfnod sy’n dechrau am 19:00 o’r gloch ar 9 
Mawrth 2020 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
Cefnffordd yr A483 Abertawe i Fanceinion sy’n 
ymestyn o ganolbwynt ei chyffordd â’r U2822 Lôn 
Penlan hyd at ganol yr allanfa tua’r de o Gylchfan 
Ffordd Dolfor ar Ffordd Osgoi y Drenewydd, y 
Drenewydd, Powys. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd a bennir yn erthygl 2. 
4. Ni chaiff neb, yn ystod cyfnod y gwaith, reidio 
unrhyw feic pedal ar y darn o’r gefnffordd a bennir yn 
erthygl 2. 
5. Ni chaiff neb, yn ystod cyfnod y gwaith, gerdded 
ar y darn o’r gefnffordd a bennir yn erthygl 2. 
Cymhwyso 
6. Ni fydd y gwaharddiadau yn erthyglau 3, 4 a 5 yn 
gymwys ond ar yr adegau hynny ac i’r graddau hynny 
y bydd arwyddion traffig yn eu dangos.  
Cyfnod Para’r Gorchymyn hwn 
7. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru.  
 
Dyddiedig                                        3 Mawrth 2020 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
 
