O F F E R Y N N A U  S T A T U D O L  
C Y M R U  
2020 Rhif 1058 (Cy. 238) 
TRAFFIG FFYRDD, CYMRU 
Gorchymyn Cefnffordd yr A487 
(Aberaeron, Ceredigion) (Terfynau 
Cyflymder 40 mya ac 20 mya) 2020 
Gwnaed 
 29 Medi 2020 
Yn dod i rym 
  5 Hydref 2020 
Mae Gweinidogion Cymru, sef yr awdurdod traffig ar 
gyfer cefnffordd yr A487, drwy arfer y pwerau a 
roddir iddynt gan adran 84(1)(a), 84(1)(c), (1A) a (2) o 
Ddeddf Rheoleiddio Traffig Ffyrdd 1984(1), ac ar ôl 
ymgynghori â Phrif Swyddog Heddlu Dyfed-Powys, 
yn gwneud y Gorchymyn hwn. 
Enwi, Cychwyn a Dehongli  
1. Enw’r 
Gorchymyn 
hwn 
yw 
Gorchymyn 
Cefnffordd 
yr 
A487 
(Aberaeron, 
Ceredigion) 
(Terfynau Cyflymder 40 mya ac 20 mya) 2020 a daw i 
rym ar 5 Hydref 2020. 
2. Yn y Gorchymyn hwn— 
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2); 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
                                                                               
(1)   1984 p. 27; amnewidiwyd adran 84(1) ac adran 81(1A) gan adran 
45(2) o Ddeddf Traffig Ffyrdd 1991 (p. 40). Amnewidiwyd adran 
84(2) gan baragraff 61 o Atodlen 8 i Ddeddf Ffyrdd Newydd a 
Gwaith Stryd 1991 (p. 22). Yn rhinwedd O.S. 1999/672, ac adran 
162 o Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
(2)  Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o Atodlen 
4 i Ddeddf Troseddu Cyfundrefnol Difrifol a’r Heddlu 2005 (p. 
15), paragraff 29(2) o Atodlen 8 i Ddeddf Troseddu a’r Llysoedd 
2013 (p. 22), ac adran 50(4) a (5) o Ddeddf Dadreoleiddio 2015 
(p. 20). 
 
 
2
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “y gefnffordd” (“the trunk road”) yw 
cefnffordd yr A487 Abergwaun i Fangor; ac 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau 
3. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach nag 20 milltir yr 
awr ar y darn o’r gefnffordd a ddisgrifir yn Atodlen 1 
i’r Gorchymyn hwn. 
4. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach nag 20 milltir yr 
awr ar y darn o’r gefnffordd a ddisgrifir yn Atodlen 2 
i’r Gorchymyn hwn. 
5. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 40 milltir yr 
awr ar y darn o’r gefnffordd a ddisgrifir yn Atodlen 3 
i’r Gorchymyn hwn. 
Cymhwyso 
6. Nid yw’r cyfyngiad yn erthygl 3 yn gymwys ond 
ar yr adegau hynny ac i’r graddau hynny y bydd 
arwyddion traffig yn eu dangos. 
 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
Dyddiedig                                        29 Medi 2020 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
 
 
 
3
ATODLEN 1 
Terfyn Cyflymder 20 mya Rhan-amser   
 
Y darn o’r gefnffordd yn Aberaeron, Ceredigion sy’n 
ymestyn o bwynt 81 o fetrau i’r de-orllewin o 
ganolbwynt ei chyffordd â’r ffordd sy’n arwain at 
swyddfeydd Cyngor Sir Ceredigion hyd at bwynt 14 o 
fetrau i’r gogledd-ddwyrain o ganolbwynt ei chyffordd 
â Heol yr Odyn.  
 
ATODLEN 2 
Terfyn Cyflymder 20 mya 
 
Y darn o’r gefnffordd yn Aberaeron, Ceredigion, sy’n 
ymestyn o bwynt 14 o fetrau i’r gogledd-ddwyrain o 
ganolbwynt ei chyffordd â Heol yr Odyn hyd at bwynt 
13 o fetrau i’r gogledd-ddwyrain o ganolbwynt ei 
chyffordd â Ffordd y Gaer. 
 
ATODLEN 3 
Terfyn Cyflymder 40 mya 
 
Y darn o’r gefnffordd yn Aberaeron, Ceredigion sy’n 
ymestyn o bwynt 782 o fetrau i’r de-orllewin o 
ganolbwynt ei chyffordd â’r ffordd sy’n arwain at 
swyddfeydd Cyngor Sir Ceredigion hyd at bwynt 81 o 
fetrau i’r de-orllewin o ganolbwynt y gyffordd honno. 
 
