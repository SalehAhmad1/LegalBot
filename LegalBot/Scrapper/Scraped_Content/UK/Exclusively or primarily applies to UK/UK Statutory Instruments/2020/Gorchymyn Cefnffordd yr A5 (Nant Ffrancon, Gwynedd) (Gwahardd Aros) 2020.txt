O F F E R Y N N A U  S T A T U D O L  
C Y M R U  
2020 Rhif 878 (Cy. 192) 
TRAFFIG FFYRDD, CYMRU 
Gorchymyn Cefnffordd yr A5 
(Nant Ffrancon, Gwynedd) 
(Gwahardd Aros) 2020 
Gwnaed  
            18 Awst 2020 
Yn dod i rym                             21 Awst 2020 
 
Mae Gweinidogion Cymru, sef yr awdurdod traffig 
ar gyfer Cefnffordd yr A5, drwy arfer y pwerau a 
roddir iddynt gan adrannau 1(1), 2(1) a 2(2) o 
Ddeddf Rheoleiddio Traffig Ffyrdd 1984(1), ar ôl 
rhoi hysbysiad cyhoeddus o’u bwriad i wneud hynny 
ac ar ôl ymgynghori â Phrif Swyddog Heddlu 
Gogledd Cymru, yn gwneud y Gorchymyn hwn. 
Enwi, Cychwyn a Dehongli 
 
   1. Enw’r Gorchymyn hwn yw Gorchymyn 
Cefnffordd yr A5 (Nant Ffrancon, Gwynedd) 
(Gwahardd Aros) 2020 a daw i rym ar 21 Awst 
2020. 
 
   2.  Yn y Gorchymyn hwn— 
 
ystyr “y gefnffordd” (“the trunk road”) yw 
cefnffordd yr A5 Llundain i Gaergybi. 
Gwahardd aros ar unrhyw adeg 
 
   3. Ac eithrio fel a ddarperir yn erthygl 4, ni chaiff 
neb beri na chaniatáu i unrhyw gerbyd aros ar 
ochrau’r darnau o’r gefnffordd a bennir yn yr 
Atodlen i’r Gorchymyn hwn ar unrhyw adeg. 
 
 
 
 
(1)  
1984 p. 27; diwygiwyd adrannau 1(1), 2(1) a (2) gan adran 
168 o Ddeddf Ffyrdd Newydd a Gwaith Stryd 1991 (p. 22) a 
pharagraffau 17 a 18 o Atodlen 8 iddi, a diwygiwyd adran 1(1) 
gan baragraff 36(1) o Atodlen 22 i Ddeddf yr Amgylchedd 
1995 (p. 25). Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
 
Esemptiad 
 
   4. Caiff person beri neu ganiatáu i unrhyw gerbyd 
aros ar ochrau’r darnau o’r gefnffordd a bennir yn yr 
Atodlen i’r Gorchymyn hwn cyhyd ag sy’n 
angenrheidiol i alluogi— 
 
(a) person i fynd i mewn i’r cerbyd, neu i ddod allan 
ohono; 
 
(b) nwyddau i gael eu llwytho ar gerbyd neu eu 
dadlwytho ohono; 
 
(c) y cerbyd i gael ei ddefnyddio mewn cysylltiad ag 
unrhyw un neu ragor o’r gweithrediadau a ganlyn: 
 
(i) gwaith adeiladu, gwaith diwydiannol 
neu waith dymchwel; 
 
(ii)  symud unrhyw rwystr i draffig; 
 
(iii) cynnal 
a 
chadw, 
gwella 
neu 
ailadeiladu’r darnau o’r gefnffordd; 
neu 
 
(iv) gosod, codi, addasu neu atgyweirio, yn 
y darnau hynny o’r gefnffordd, neu 
mewn tir cyfagos, unrhyw garthffos 
neu unrhyw brif bibell, unrhyw bibell 
neu unrhyw gyfarpar ar gyfer cyflenwi 
nwy, dŵr neu drydan neu unrhyw 
gyfarpar cyfathrebu electronig fel y’i 
diffinnir ym mharagraff 5 o Atodlen 
3A i Ddeddf Cyfathrebiadau 2003(2);  
 
(d) y cerbyd i gael ei ddefnyddio yng ngwasanaeth 
awdurdod lleol neu awdurdod dŵr yn unol â 
swyddogaethau statudol;  
 
(e) y cerbyd i gymryd petrol, olew, dŵr neu aer o 
unrhyw garej sydd ar y darnau o’r gefnffordd neu’n 
gyfagos iddynt;  
 
(f) y cerbyd i gael ei ddefnyddio at ddibenion y 
frigâd dân, y gwasanaeth ambiwlans neu’r heddlu; 
neu 
 
(g) y cerbyd i stopio pan fo’r person sydd â rheolaeth 
arno’n gwneud y canlynol: 
 
(i) pan fydd yn ofynnol yn ôl y gyfraith 
iddo stopio;  
 
 
 
 
 (2)   2003 p. 21. Mewnosodwyd Atodlen 3A gan baragraff 1 o  
Atodlen 1 i Ddeddf yr Economi Ddigidol 2017 (p. 30). 
 
(ii) pan fydd yn gorfod stopio er mwyn 
osgoi damwain;   
 
(iii) pan gaiff ei rwystro rhag mynd yn ei 
flaen; neu 
 
(iv) pan 
fo’n 
gweithredu 
yn 
ôl 
cyfarwyddyd neu â chaniatâd cwnstabl 
heddlu, swyddog cymorth cymunedol 
yr heddlu neu swyddog gorfodi sifil. 
 
 
Llofnodwyd o dan awdurdod Gweinidog yr 
Economi, Trafnidiaeth a Gogledd Cymru, un o 
Weinidogion Cymru. 
 
Dyddiedig                                    18 Awst 2020 
 
 
 
 
Nicci Hunter 
Arweinydd y Tîm Busnes  
Llywodraeth Cymru 
 
 
 
YR ATODLEN  
 
Y darnau o’r gefnffordd 
 
1. Y darn o ochr ogledd-ddwyreiniol cefnffordd yr 
A5 yn Nant Ffrancon sy’n ymestyn o bwynt 66 o 
fetrau i’r dwyrain o ganolbwynt ei chyffordd â’r 
ffordd ddiddosbarth sy’n gyfagos i Ganolfan Bwthyn 
Ogwen hyd at bwynt 436 o fetrau i’r gogledd-
orllewin o’r gyffordd honno.  
 
2. Y darn o ochr dde-orllewinol cefnffordd yr A5 yn 
Nant Ffrancon sy’n ymestyn o ganolbwynt ei 
chyffordd â’r ffordd ddiddosbarth sy’n gyfagos i 
Ganolfan Bwthyn Ogwen hyd at bwynt 66 o fetrau 
i’r dwyrain o’r gyffordd honno.  
 
3. Y darn o ochr dde-orllewinol cefnffordd yr A5 yn 
Nant Ffrancon sy’n ymestyn o ganolbwynt ei 
chyffordd â’r ffordd ddiddosbarth sy’n gyfagos i 
Ganolfan Bwthyn Ogwen hyd at bwynt 436 o fetrau 
i’r gogledd-orllewin o’r gyffordd honno. 
 
 
 
 
 
