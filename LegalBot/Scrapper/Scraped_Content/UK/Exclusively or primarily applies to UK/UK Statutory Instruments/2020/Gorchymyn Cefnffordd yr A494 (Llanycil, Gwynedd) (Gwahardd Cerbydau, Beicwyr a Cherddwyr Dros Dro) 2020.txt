O F F E R Y N N A U  S T A T U D O L  
C Y M R U  
2020 Rhif 910 (Cy. 203) 
TRAFFIG FFYRDD, CYMRU 
Gorchymyn Cefnffordd yr A494 
(Llanycil, Gwynedd) (Gwahardd 
Cerbydau, Beicwyr a Cherddwyr 
Dros Dro) 2020 
Gwnaed                                        27 Awst 2020 
Yn dod i rym                                  2 Medi 2020 
 
Mae Gweinidogion Cymru, sef yr awdurdod traffig ar 
gyfer cefnffordd yr A494, wedi eu bodloni y dylid 
gwahardd traffig ar ddarn penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
  
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
 
Enwi, Cychwyn a Dehongli  
1.  Enw’r 
Gorchymyn 
hwn 
yw 
Gorchymyn 
Cefnffordd yr A494 (Llanycil, Gwynedd) (Gwahardd 
Cerbydau, Beicwyr a Cherddwyr Dros Dro) 2020 a 
daw i rym ar 2 Medi 2020.  
2. Yn y Gorchymyn hwn— 
 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio mewn 
cysylltiad â’r gwaith sy’n arwain at y Gorchymyn 
hwn; 
 
     ystyr “cyfnod y gwaith” (“works period”) yw’r 
cyfnod sy’n dechrau am 12:00 ar 2 Medi 2020 ac sy’n 
dod i ben pan gaiff yr arwyddion traffig dros dro eu 
symud ymaith yn barhaol;  
 
(1)  1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac Atodlen 
1 iddi. Yn rhinwedd O.S. 1999/672 ac adran 162 o Ddeddf 
Llywodraeth Cymru 2006 (p. 32), a pharagraff 30 o Atodlen 11 
iddi, mae’r pwerau hyn yn arferadwy bellach gan Weinidogion 
Cymru o ran Cymru. 
 
 
 
   ystyr “y gefnffordd” (“the trunk road”) yw 
cefnffordd yr A494 Dolgellau i Fan i’r De o Benbedw 
sy’n ymestyn o bwynt 50 metr o ffyrdd Dosbarth C i 
Parc hyd at bwynt 215 o fetrau i’r de-orllewin o 
ganolbwynt allanfa orllewinol cilfan Llanycil. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd. 
4. Ni chaiff neb, yn ystod cyfnod y gwaith, reidio  
unrhyw feic pedal ar y darn o’r gefnffordd.   
5. Ni chaiff neb, yn ystod cyfnod y gwaith, gerdded 
ar y darn o’r gefnffordd.   
Cymhwyso 
6.  Ni fydd y gwaharddiadau yn erthyglau 3, 4 a 5 
yn gymwys ond ar yr adegau hynny ac i’r graddau 
hynny y bydd arwyddion traffig yn eu dangos. 
Cyfnod Para’r Gorchymyn hwn 
    7. Bydd y Gorchymyn hwn yn para am 12 mis ar y 
mwyaf. 
 
 
Llofnodwyd o dan awdurdod Gweinidog yr Economi,  
Trafnidiaeth a Gogledd Cymru, un o Weinidogion 
Cymru. 
 
 Dyddiedig                                     27 Awst 2020 
 
 
 Nicci Hunter 
 Arweinydd y Tîm Busnes  
 Llywodraeth Cymru 
 
