O F F E R Y N N A U  S T A T U D O L  
C Y M R U  
2024 Rhif 739 (Cy. 101) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 9 (Cyfnewidfa Treborth) 
i Gyffordd 11 (Cyfnewidfa Llys y 
Gwynt), Bangor, Gwynedd) 
(Gwaharddiadau a Chyfyngiad 
Traffig Dros Dro) 2024 
Gwnaed 
4 Mehefin 2024 
Yn dod i rym 
8 Mehefin 2024 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A55, wedi eu 
bodloni y dylid gwahardd traffig a/neu gyfyngu arno ar 
ddarnau penodedig o’r gefnffordd oherwydd gwaith y 
bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 9 (Cyfnewidfa Treborth) 
i Gyffordd 11 (Cyfnewidfa Llys y Gwynt), Bangor, 
Gwynedd) (Gwaharddiadau a Chyfyngiad Traffig Dros 
Dro) 2024 a daw’r Gorchymyn hwn i rym ar 8 
Mehefin 2024. 
Dehongli 
2.  Yn y Gorchymyn hwn— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
ystyr “cerbyd esempt” (“exempted vehicle”) yw— 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
gloch ar 8 Mehefin 2024 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr “y gefnffordd” (“the trunk road”) yw’r 
darnau hynny o gefnffordd yr A55 Caer i Fangor a 
bennir yn yr Atodlen i’r Gorchymyn hwn; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a chyfyngiad  
3. Ni chaiff neb, yn ystod cyfnod y gwaith, yrru 
unrhyw gerbyd ar gerbytffordd tua’r gorllewin y 
darnau o’r gefnffordd a bennir yn Atodlen 1 i’r 
Gorchymyn hwn. 
4. Tra bo traffig yn cael ei wahardd rhag symud ar y 
gerbytffordd tua’r gorllewin gan erthygl 3 ond, yn unol 
ag erthygl 10, nad yw’n cael ei wahardd rhag symud ar 
y gerbytffordd tua’r dwyrain, ni chaiff neb, yn ystod 
cyfnod y gwaith, yrru unrhyw gerbyd ar lôn allanol 
cerbytffordd tua’r dwyrain y darn o’r gefnffordd i 
unrhyw gyfeiriad ac eithrio tua’r gorllewin. 
5. Ni chaiff neb, yn ystod cyfnod y gwaith, yrru 
unrhyw gerbyd ar y darnau o’r gefnffordd a bennir yn 
Atodlen 2 i’r Gorchymyn hwn. 
                                                                               
(1)  
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
6. Ni chaiff neb, yn ystod cyfnod y gwaith, yrru 
unrhyw gerbyd sy’n 3.2 metr o led neu’n lletach ar y 
darn o’r gefnffordd a bennir yn Atodlen 3 i’r 
Gorchymyn hwn.  
7. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r gefnffordd a bennir 
yn Atodlenni 1 a 2 i’r Gorchymyn hwn. 
8. Ni chaiff neb, yn ystod cyfnod y gwaith, gerdded 
ar y darnau o’r gefnffordd a bennir yn Atodlenni 1 a 2 
i’r Gorchymyn hwn. 
9. Ni chaiff neb, yn ystod cyfnod y gwaith, yrru 
unrhyw gerbyd modur, ac eithrio cerbyd esempt, yn 
gyflymach na 40 milltir yr awr ar y darn o’r gefnffordd 
a bennir yn Atodlen 4 i’r Gorchymyn hwn. 
Cymhwyso 
10. Ni fydd y cyfyngiadau na’r gwaharddiad yn 
erthyglau 3, 4, 5, 6, 7, 8 a 9 yn gymwys ond ar yr 
adegau hynny ac i’r graddau hynny y bydd arwyddion 
traffig yn eu dangos. 
Atal dros dro 
11. Mae unrhyw ddarpariaethau statudol sy’n 
cyfyngu ar gyflymder cerbydau modur ar y darnau o’r 
gefnffordd a bennir yn Atodlen 1 i’r Gorchymyn hwn 
wedi eu hatal dros dro ar yr adegau hynny pan fo’r 
cyfyngiad a bennir yn erthygl 9 yn gymwys. 
Cyfnod para’r Gorchymyn hwn 
12. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran Ysgrifennydd y Cabinet dros 
Ogledd Cymru a Thrafnidiaeth, un o Weinidogion 
Cymru.  
 
Dyddiedig                                            4 Mehefin 2024 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
 
 
 
 
 
 
4
ATODLEN 1 
Gwrthlif a gwahardd beicwyr a cherddwyr  
 
Cyfnod 1 
 
Y darn o’r gefnffordd sy’n ymestyn o’r pwynt croesi 
tua 500 metr i’r dwyrain o drosbont ddwyreiniol 
Cylchfan Llys y Gwynt Cyffordd 11 hyd at y pwynt 
croesi 200 metr i’r gorllewin o drosbont Cyffordd 9 
Treborth. 
 
Cyfnod 2 
 
Y darn o’r gefnffordd sy’n ymestyn o’r pwynt croesi 
200 metr i’r gorllewin o drosbont Cyffordd 9 Treborth 
hyd at y pwynt croesi 300 metr i’r gorllewin o 
ganolbwynt tanbont Ffordd Caernarfon Cyffordd 10. 
 
ATODLEN 2 
Gwahardd cerbydau, beicwyr a cherddwyr dros 
dro 
 
Y darn o’r gefnffordd sy’n ymestyn o danbont Ffordd 
Caernarfon wrth Gyffordd 10 hyd at Gyffordd 11 
(Cyfnewidfa Llys y Gwynt). 
 
Y darn o’r ffordd ymadael tua’r gorllewin wrth 
Gyffordd 10 (Cyfnewidfa Ffordd Caernarfon). 
 
Y darn o’r ffordd ymuno tua’r gorllewin wrth 
Gyffordd 11 (Cyfnewidfa Llys y Gwynt). 
 
Y darn o’r ffordd ymuno tua’r dwyrain wrth Gyffordd 
10 (Cyfnewidfa Ffordd Caernarfon). 
 
Y darn o’r ffordd ymadael tua’r dwyrain wrth 
Gyffordd 11 (Cyfnewidfa Llys y Gwynt). 
 
Y darnau o holl gilfannau’r gefnffordd rhwng 
Cyffyrdd 10 ac 11. 
 
ATODLEN 3 
Gwahardd dros dro gerbydau sy’n lletach na 3.2 
metr 
 
Y darn o gerbytffordd tua’r dwyrain y gefnffordd sy’n 
ymestyn o bwynt 300 metr i’r gorllewin o danbont 
Ffordd Caernarfon Cyffordd 10 hyd at bwynt 500 metr 
i’r gorllewin o drosbont ddwyreiniol yr A55 Cyffordd 
11 Llys y Gwynt. 
 
ATODLEN 4 
Terfyn cyflymder 40 mya dros dro 
 
Y darn o’r gefnffordd sy’n ymestyn o Gyffordd 9 
(Cyfnewidfa Treborth) hyd at Gyffordd 12 (Tal-y-
bont). 
