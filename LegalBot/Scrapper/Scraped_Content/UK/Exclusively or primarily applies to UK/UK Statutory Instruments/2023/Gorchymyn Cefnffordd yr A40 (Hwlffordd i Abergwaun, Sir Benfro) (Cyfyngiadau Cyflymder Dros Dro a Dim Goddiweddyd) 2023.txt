O F F E R Y N N A U  S T A T U D O L  
C Y M R U  
2023 Rhif 628 (Cy. 96) 
TRAFFIG FFYRDD, CYMRU 
Gorchymyn Cefnffordd yr A40 
(Hwlffordd i Abergwaun, Sir 
Benfro) (Cyfyngiadau Cyflymder 
Dros Dro a Dim Goddiweddyd) 
2023 
Gwnaed 
12 Mehefin 2023 
Yn dod i rym 
19 Mehefin 2023 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A40, wedi eu 
bodloni y dylid cyfyngu ar draffig a/neu ei wahardd ar 
ddarnau penodedig o’r gefnffordd oherwydd gwaith y 
bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A40 (Hwlffordd i Abergwaun, Sir 
Benfro) (Cyfyngiadau Cyflymder Dros Dro a Dim 
Goddiweddyd) 2023 a daw’r Gorchymyn hwn i rym ar 
19 Mehefin 2023. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw: 
 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 00:01 o’r 
gloch ar 19 Mehefin 2023 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr “y gefnffordd” (“the trunk road”) yw 
cefnffordd yr A40 Llundain i Abergwaun; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau a gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a bennir yn Atodlen 1 
i’r Gorchymyn hwn. 
4. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 10 milltir yr 
awr ar y darnau o’r gefnffordd a bennir yn yr 
Atodlenni i’r Gorchymyn hwn. 
5. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darnau o’r gefnffordd a 
bennir yn yr Atodlenni i’r Gorchymyn hwn ar yr 
adegau hynny pan fo’r cyfyngiad y cyfeirir ato yn 
erthygl 4 yn weithredol. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
Cymhwyso 
6.—(1) Nid yw’r cyfyngiadau a’r gwaharddiad yn 
erthyglau 3, 4 a 5 yn gymwys ond ar yr adegau hynny 
ac i’r graddau hynny y mae arwyddion traffig yn eu 
dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal dros dro 
7. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau o’r gefnffordd a 
bennir yn yr Atodlenni i’r Gorchymyn hwn wedi eu 
hatal dros dro ar yr adegau hynny pan fo’r cyfyngiadau 
a bennir yn erthyglau 3 a 4 yn weithredol. 
Cyfnod para’r Gorchymyn hwn 
8. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                          12 Mehefin 2023 
 
 
 
Nicci Hunter 
Arweinydd Tîm Busnes 
Llywodraeth Cymru 
 
 
ATODLEN 1 
Terfyn cyflymder 40 mya neu 10 mya dros dro a 
dim goddiweddyd 
 
Y darn o’r gefnffordd sy’n ymestyn o bwynt 103 o 
fetrau i’r gogledd o’i chyffordd â Chylchfan Ffordd 
Llwynhelyg, Hwlffordd hyd at bwynt 106 o fetrau i’r 
de o’i chyffordd â’r C3161 Hayscastle Road, Cas-
blaidd. 
 
Y darn o’r gefnffordd sy’n ymestyn o bwynt 996 o 
fetrau i’r gogledd o’i chyffordd â’r C3161 Hayscastle 
Road, Cas-blaidd hyd at bwynt 233 o fetrau i’r de-
ddwyrain o ganolbwynt ei chyffordd â’r B4331 St 
David’s Road, Treletert. 
 
Y darn o’r gefnffordd sy’n ymestyn o bwynt 618 o 
fetrau i’r gogledd-orllewin o ganolbwynt ei chyffordd 
â’r B4331 St David’s Road, Treletert hyd at bwynt 40 
metr i’r de o ganolbwynt Cylchfan Rafael, Abergwaun. 
 
4
 
Y darn o’r gefnffordd sy’n ymestyn o bwynt 37 o 
fetrau i’r gogledd-ddwyrain o’i chyffordd â Chylchfan 
Rafael, Abergwaun hyd at bwynt 521 o fetrau i’r 
gogledd-ddwyrain o’i chyffordd â’r gylchfan honno. 
 
ATODLEN 2 
Terfyn cyflymder 10 mya dros dro a dim 
goddiweddyd 
 
Y darn o’r gefnffordd sy’n ymestyn o’i chyffordd â 
Chylchfan Ffordd Llwynhelyg, Hwlffordd hyd at 
bwynt 103 o fetrau i’r gogledd o’i chyffordd â’r 
gylchfan honno, gan gynnwys ei cherbytffordd 
gylchredol. 
 
Y darn o’r gefnffordd sy’n ymestyn o bwynt 106 o 
fetrau i’r de o’i chyffordd â’r C3161 Hayscastle Road, 
Cas-blaidd hyd at bwynt 36 o fetrau i’r gogledd o’r 
gyffordd ym Mryn Gomer. 
 
Y darn o’r gefnffordd sy’n ymestyn o bwynt 233 o 
fetrau i’r de-ddwyrain o ganolbwynt ei chyffordd â’r 
B4331 St David’s Road, Treletert hyd at bwynt 217 o 
fetrau i’r gogledd-orllewin o’r gyffordd honno. 
 
Y darn o’r gefnffordd sy’n ymestyn o bwynt 40 metr 
i’r de o ganolbwynt Cylchfan Rafael hyd at ei 
chyffordd â Chylchfan y Parrog, gan gynnwys 
cerbytffyrdd 
cylchredol 
Cylchfannau 
Rafael, 
Windyhill a’r Parrog, Abergwaun. 
 
Y darn o’r gefnffordd sy’n ymestyn o bwynt 521 o 
fetrau i’r gogledd-ddwyrain o’i chyffordd â Chylchfan 
Rafael, Abergwaun hyd at bwynt 996 o fetrau i’r 
gogledd-ddwyrain o’i chyffordd â’r gylchfan honno. 
 
 
 
