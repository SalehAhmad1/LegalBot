OFFERYNNAU STATUDOL CYMRU
2022 Rhif 348 (Cy. 86)
IECHYD Y CYHOEDD, CYMRU
Rheoliadau Deddf y Coronafeirws 2020 (Newid Dyddiad Dod i Ben) (Cymru) 2022
Cymeradwywyd gan Senedd Cymru
Gwnaed
21 Mawrth 2022
Gosodwyd gerbron Senedd Cymru
22 Mawrth 2022
Yn dod i rym
23 Mawrth 2022
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir iddynt gan adran 90(2) o Ddeddf y Coronafeirws 2020(1).
(1)
2020 p. 7. Mae’r pŵer i wneud rheoliadau o dan adran 90(2) o’r Ddeddf wedi ei roi i “a relevant national authority” (“corff cenedlaethol perthnasol”). O dan adran 90(7) o’r Ddeddf, mae Gweinidogion Cymru yn awdurdod cenedlaethol perthnasol mewn perthynas â’r pŵer i estyn dyddiad dod i ben darpariaeth yn y Ddeddf sy’n rhychwantu Cymru a Lloegr ac sy’n gymwys o ran Cymru, ac a fyddai o fewn cymhwysedd deddfwriaethol Senedd Cymru pe bai wedi ei chynnwys mewn Deddf gan Senedd Cymru (gan gynnwys unrhyw ddarpariaeth na ellid ond ei gwneud â chydsyniad un o Weinidogion y Goron o fewn ystyr “Minister of the Crown” yn Neddf Gweinidogion y Goron 1975).Enwi a dod i rym
1.—(1) Enw’r Rheoliadau hyn yw Rheoliadau Deddf y Coronafeirws 2020 (Newid Dyddiad Dod i Ben) (Cymru) 2022.
(2) Daw’r Rheoliadau hyn i rym ar 23 Mawrth 2022.Newid dyddiad dod i ben
2.—(1) O ran y darpariaethau yn Neddf y Coronafeirws 2020 a bennir ym mharagraff (2)—
(a)
nid ydynt yn dod i ben ar yr adeg y byddent yn dod i ben fel arall yn rhinwedd adran 89 o’r Ddeddf, a
(b)
maent yn dod i ben yn lle hynny ar ddiwedd y diwrnod ar 24 Medi 2022.
(2) Y darpariaethau yw—
(a)
adran 38(1), i’r graddau y mae’n gymwys o ran Cymru;
(b)
adran 82, i’r graddau y mae’n gymwys o ran Cymru;
(c)
yn Rhan 1 o Atodlen 17—
(i)
paragraff 2;
(ii)
paragraff 3, i’r graddau y mae’n gymwys o ran Cymru;
(iii)
paragraff 4, i’r graddau y mae’n gymwys o ran Cymru;
(iv)
paragraff 7;
(v)
paragraff 8.Mark Drakeford
Y Prif Weinidog, un o Weinidogion Cymru
21 Mawrth 2022NODYN ESBONIADOL
(Nid yw’r nodyn hwn yn rhan o’r Rheoliadau)
Mae adran 89(1) o Ddeddf y Coronafeirws 2020 yn darparu bod y Ddeddf yn dod i ben ar ddiwedd y cyfnod o 2 flynedd gan ddechrau â’r diwrnod y caiff ei phasio, yn ddarostyngedig i is-adran (2) o’r adran honno ac adran 90 o’r Ddeddf.
Mae adran 90(2) o’r Ddeddf yn darparu y caiff awdurdod cenedlaethol perthnasol, drwy reoliadau, ddarparu nad yw darpariaeth yn y Ddeddf yn dod i ben ar yr adeg y byddai’n dod i ben fel arall a’i bod yn dod i ben yn lle hynny ar adeg ddiweddarach a bennir yn y rheoliadau. Mae Gweinidogion Cymru yn awdurdod cenedlaethol perthnasol ar gyfer Cymru mewn perthynas â darpariaethau yn Neddf y Coronafeirws 2020 sy’n gymwys o ran Cymru ac a fyddai’n dod o fewn cymhwysedd deddfwriaethol Senedd Cymru.
Mae’r Rheoliadau hyn yn estyn dyddiad dod i ben darpariaethau penodol yn Neddf y Coronafeirws 2020 i ddiwedd y diwrnod ar 24 Medi 2022. Byddent yn dod i ben fel arall ar ddiwedd y diwrnod ar 24 Mawrth 2022, fel y darperir ar ei gyfer gan adran 89 o’r Ddeddf honno.
Ni luniwyd asesiad effaith ar gyfer yr offeryn hwn.