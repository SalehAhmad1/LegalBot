O F F E R Y N N A U  S T A T U D O L  
C Y M R U  
2022 Rhif 969 (Cy. 206) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 10 (Cyfnewidfa Ffordd 
Caernarfon) i Gyffordd 9 
(Cyfnewidfa Treborth), Bangor, 
Gwynedd) (Gwahardd Cerbydau, 
Beicwyr a Cherddwyr Dros Dro) 
2022 
Gwnaed 
16 Medi 2022 
Yn dod i rym 
24 Medi 2022 
Mae Gweinidogion Cymru, sef yr awdurdod traffig ar 
gyfer cefnffordd yr A55, wedi eu bodloni y dylid 
gwahardd traffig ar ddarnau penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn   
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 10 (Cyfnewidfa Ffordd 
Caernarfon) i Gyffordd 9 (Cyfnewidfa Treborth), 
Bangor, Gwynedd) (Gwahardd Cerbydau, Beicwyr a 
Cherddwyr Dros Dro) 2022 a daw’r Gorchymyn hwn i 
rym ar 24 Medi 2022. 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru.   
 
2
Dehongli  
2. Yn y Gorchymyn hwn—  
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
ystyr “cyfnod y gwaith” (“works period”) yw’r 
cyfnod sy’n dechrau am 19:00 o’r gloch ar 24 
Medi 2022 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
cefnffordd yr A55 Llundain i Gaergybi. 
Gwaharddiadau  
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r gefnffordd a bennir yn yr Atodlen i’r Gorchymyn 
hwn. 
4. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r gefnffordd a bennir 
yn yr Atodlen i’r Gorchymyn hwn. 
5. Ni chaiff neb, yn ystod cyfnod y gwaith, gerdded 
ar y darnau o’r gefnffordd a bennir yn yr Atodlen i’r 
Gorchymyn hwn. 
Cymhwyso 
6. Nid yw’r gwaharddiadau yn erthyglau 3, 4 a 5 yn 
gymwys ond ar yr adegau hynny ac i’r graddau hynny 
y mae arwyddion traffig yn eu dangos. 
Cyfnod Para’r Gorchymyn hwn 
7. Bydd y Gorchymyn hwn yn para am 18 mis ar y 
mwyaf. 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                               16 Medi 2022 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
YR ATODLEN 
 
3
 
Gwahardd Cerbydau, Beicwyr a Cherddwyr Dros 
Dro 
 
1. Y darn o gerbytffordd tua’r gorllewin y gefnffordd 
sy’n ymestyn o drwyniad ffordd ymadael tua’r 
gorllewin 
Cyffordd 
10 
(Cyfnewidfa 
Ffordd 
Caernarfon) hyd at drwyniad ffordd ymuno tua’r 
gorllewin Cyffordd 9 (Cyfnewidfa Treborth). 
2. Y darn o’r ffordd ymuno tua’r gorllewin wrth 
Gyffordd 10 (Cyfnewidfa Ffordd Caernarfon). 
3. Y darn o’r ffordd ymadael tua’r gorllewin wrth 
Gyffordd 9 (Cyfnewidfa Treborth). 
