OFFERYNNAU STATUDOL CYMRU
2022 Rhif 1025 (Cy. 218)
ARDRETHU A PHRISIO, CYMRU
Rheoliadau Ardrethu Annomestig (Eiddo mewn Meddiannaeth Gyffredin) (Cymru) 2022
Gwnaed
6 Hydref 2022
Gosodwyd gerbron Senedd Cymru
7 Hydref 2022
Yn dod i rym
1 Ebrill 2023
Mae Gweinidogion Cymru yn gwneud y Rheoliadau a ganlyn drwy arfer y pŵer a roddwyd i’r Ysgrifennydd Gwladol gan adran 64(3) o Ddeddf Cyllid Llywodraeth Leol 1988(1), ac a freiniwyd bellach ynddynt hwy(2).
(1)
1988 p. 41.
(2)
Trosglwyddwyd swyddogaeth yr Ysgrifennydd Gwladol, i’r graddau yr oedd yn arferadwy o ran Cymru, i Gynulliad Cenedlaethol Cymru gan Orchymyn Cynulliad Cenedlaethol Cymru (Trosglwyddo Swyddogaethau) 1999 (S.I. 1999/672). Trosglwyddwyd y swyddogaeth honno wedi hynny i Weinidogion Cymru yn rhinwedd adran 162 o Ddeddf Llywodraeth Cymru 2006 (p. 32) a pharagraff 30 o Atodlen 11 iddi.Enwi, cychwyn a dehongli
1.—(1) Enw’r Rheoliadau hyn yw Rheoliadau Ardrethu Annomestig (Eiddo mewn Meddiannaeth Gyffredin) (Cymru) 2022.
(2) Daw’r Rheoliadau hyn i rym ar 1 Ebrill 2023.
(3) Yn y Rheoliadau hyn—
mae i “hereditament” yr ystyr a roddir i “hereditament” yn adran 64 o Ddeddf Cyllid Llywodraeth Leol 1988.
Gwybodaeth Cychwyn
I1
Rhl. 1 mewn grym ar 1.4.2023, gweler rhl. 1(2)Prisio hereditamentau a feddiennir
2.  Pan fo dau neu ragor o hereditamentau, pa un a ydynt yn yr un adeilad ai peidio, yn cael eu meddiannu gan yr un person, ac—
(a)
mae’r hereditamentau yn bodloni’r amod cyffinio yn rheoliad 4, a
(b)
ni chaiff yr un o’r hereditamentau ei ddefnyddio at ddiben sy’n hollol wahanol i’r diben y caiff unrhyw un o’r hereditamentau eraill ei ddefnyddio ato,
rhaid trin yr hereditamentau fel un hereditament.
Gwybodaeth Cychwyn
I1
Rhl. 2 mewn grym ar 1.4.2023, gweler rhl. 1(2)Prisio hereditamentau heb eu meddiannu
3.  Pan fo dau neu ragor o hereditamentau heb eu meddiannu, pa un a ydynt yn yr un adeilad ai peidio—
(a)
yn eiddo i’r un person,
(b)
yn bodloni’r amod cyffinio yn rheoliad 4,
(c)
wedi peidio â chael eu meddiannu ar yr un diwrnod ac wedi ill dau barhau i fod heb eu meddiannu ers y diwrnod hwnnw, a
(d)
yn union cyn y diwrnod hwnnw, roedd yr hereditamentau yn hereditament sengl, neu’n rhan o hereditament sengl o dan reoliad 2,
rhaid trin yr hereditamentau fel un hereditament.
Gwybodaeth Cychwyn
I1
Rhl. 3 mewn grym ar 1.4.2023, gweler rhl. 1(2)Yr amod cyffinio
4.  Mae’r hereditamentau yn bodloni’r amod cyffinio—
(a)
os yw o leiaf ddau o’r hereditamentau yn gyffiniol, a
(b)
pan na fo pob un o’r hereditamentau yn cyffinio â’i gilydd—
(i)
os yw un neu ragor o’r hereditamentau eraill yn cyffinio ag un neu ragor o’r hereditamentau sy’n dod o fewn paragraff (a), a
(ii)
os yw pob un o’r hereditamentau sy’n weddill (os oes un) yn cyffinio ag o leiaf un hereditament sy’n dod o dan is-baragraff (i) neu’r is-baragraff hwn.
Gwybodaeth Cychwyn
I1
Rhl. 4 mewn grym ar 1.4.2023, gweler rhl. 1(2)5.  Yn rheoliad 4 mae dau hereditament yn gyffiniol—
(a)
os yw rhan neu’r cyfan o wal, ffens, neu ddull arall o amgáu un hereditament yn ffurfio rhan neu’r cyfan o wal, ffens, neu ddull arall o amgáu’r hereditament arall, neu
(b)
os yw’r hereditamentau ar loriau nesaf at ei gilydd mewn adeilad, ac mae rhan neu’r cyfan o lawr un hereditament yn union uwchben rhan neu’r cyfan o nenfwd yr hereditament arall,
ac ni chaiff hereditamentau a feddiennir gan yr un person neu sy’n eiddo i’r un person eu hatal rhag bod yn gyffiniol o dan baragraff (a) neu (b) dim ond am fod man rhyngddynt nas meddiennir gan y person hwnnw neu nad yw’n eiddo iddo.
Gwybodaeth Cychwyn
I1
Rhl. 5 mewn grym ar 1.4.2023, gweler rhl. 1(2)Rebecca Evans
Y Gweinidog Cyllid a Llywodraeth Leol, un o Weinidogion Cymru
6 Hydref 2022NODYN ESBONIADOL
(Nid yw’r nodyn hwn yn rhan o’r Rheoliadau hyn)
Mae’r Rheoliadau hyn, sy’n gymwys i Gymru yn unig, yn pennu’r amgylchiadau pan fo rhaid trin dau neu ragor o hereditamentau, pa un a ydynt wedi eu meddiannu ai peidio, fel un hereditament at ddibenion pennu atebolrwydd perchennog neu feddiannydd am ardrethi annomestig.
Mae’r Rheoliadau hefyd yn nodi’r amgylchiadau pan fo dau neu ragor o hereditamentau i’w hystyried yn cyffinio â’i gilydd.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Diwygio Cyllid Llywodraeth Leol, Llywodraeth Cymru, Parc Cathays, Caerdydd, CF10 3NQ ac mae wedi ei gyhoeddi ar www.llyw.cymru.