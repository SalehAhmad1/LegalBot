OFFERYNNAU STATUDOL CYMRU
2022 Rhif 803 (Cy. 179)
TAI, CYMRU
Rheoliadau Deddf Rhentu Cartrefi (Cymru) 2016 (Diwygio) 2022
Gwnaed
13 Gorffennaf 2022
Yn dod i rym yn unol â rheoliad 1(1)
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir iddynt gan baragraff 17 o Atodlen 2 i Ddeddf Rhentu Cartrefi (Cymru) 2016(1), paragraff 17 o Atodlen 3 iddi, paragraff 13 o Atodlen 8A(2) iddi, paragraff 13 o Atodlen 9 iddi, paragraff 11 o Atodlen 9B(3) iddi a pharagraff 11 o Atodlen 9C(4) iddi, ac adrannau 255(5) a 256(1) a (2)(6) iddi.
Yn unol ag adran 256(3), (4)(h), (i), (la)(7), (m), (mb)(8), (mc)(9) a (5) o’r Ddeddf honno, gosodwyd drafft o’r Rheoliadau hyn gerbron Senedd Cymru(10) ac fe’i cymeradwywyd ganddi drwy benderfyniad.
(1)
2016 dccc 1.
(2)
Mewnosodwyd Atodlen 8A gan adran 3 o Ddeddf Rhentu Cartrefi (Diwygio) (Cymru) 2021 (dsc 3) ac Atodlen 1 iddi.
(3)
Mewnosodwyd Atodlen 9B gan adran 10(3) o Ddeddf Rhentu Cartrefi (Diwygio) (Cymru) 2021 ac Atodlen 3 iddi.
(4)
Mewnosodwyd Atodlen 9C gan adran 11(2) o Ddeddf Rhentu Cartrefi (Diwygio) (Cymru) 2021 ac Atodlen 4 iddi.
(5)
Diwygiwyd adran 255(2) gan adran 14 o Ddeddf Rhentu Cartrefi (Diwygio)(Cymru) 2021 a pharagraff 8 o Atodlen 5 iddi.
(6)
Diwygiwyd adran 256(2) gan adran 18 o Ddeddf Rhentu Cartrefi (Diwygio) (Cymru) 2021 a pharagraff 21(a) o Atodlen 6 iddi.
(7)
Mewnosodwyd adran 256(4)(la) gan adran 18 o Ddeddf Rhentu Cartrefi (Diwygio) (Cymru) 2021 a pharagraff 21(b)(ii) o Atodlen 6 iddi.
(8)
Mewnosodwyd adran 256(4)(mb) gan adran 18 o Ddeddf Rhentu Cartrefi (Diwygio) (Cymru) 2021 a pharagraff 21(c) o Atodlen 6 iddi.
(9)
Mewnosodwyd adran 256(4)(mc) gan adran 18 o Ddeddf Rhentu Cartrefi (Diwygio) (Cymru) 2021 a pharagraff 21(c) o Atodlen 6 iddi.
(10)
Mae’r cyfeiriadau yn adran 256(3) a (5) o Ddeddf Rhentu Cartrefi (Cymru) 2016 at Gynulliad Cenedlaethol Cymru bellach yn cael effaith fel cyfeiriadau at Senedd Cymru yn rhinwedd adran 150A(2) o Ddeddf Llywodraeth Cymru 2006 (p. 32).Enwi, cychwyn a dehongli
1.—(1) Enw’r Rheoliadau hyn yw Rheoliadau Deddf Rhentu Cartrefi (Cymru) 2016 (Diwygio) 2022 a deuant i rym ar [F11 Rhagfyr 2022 (y diwrnod y daw adran 239 o Ddeddf Rhentu Cartrefi (Cymru) 2016 i rym)] (1).
(2) Yn y Rheoliadau hyn, ystyr “y Ddeddf” yw Deddf Rhentu Cartrefi (Cymru) 2016.
Diwygiadau Testunol
F1
Geiriau yn rhl. 1(1) wedi eu hamnewid (13.8.2022) gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), erglau. 1(2), 15
Gwybodaeth Cychwyn
I1
Rhl. 1 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 15), gweler Rheoliadau
(1)
Daw adran 239 o Ddeddf Rhentu Cartrefi (Cymru) 2016 i rym ar ddiwrnod a benodir gan Weinidogion Cymru mewn gorchymyn a wneir drwy offeryn statudol.Diwygio Atodlen 2
2.  Yn Atodlen 2 i’r Ddeddf (eithriadau i adran 7), ym mharagraff 7(3)(1) ar ôl paragraff (i) mewnosoder—
“(j)
tenantiaeth neu drwydded sy’n ymwneud â llety a ddarperir—
(i)
gan, neu ar ran, yr Ysgrifennydd Gwladol mewn cysylltiad â gofyniad a osodwyd o dan adran 3(6) (darpariaethau cyffredinol)(2) o Ddeddf Mechnïaeth 1976 (p. 63)(3), neu
(ii)
o dan Ran 1 (trefniadau ar gyfer darparu gwasanaethau prawf) o Ddeddf Rheoli Troseddwyr 2007 (p. 21)(4) at y dibenion prawf (o fewn ystyr adran 1(5) o’r Ddeddf honno);
(k)
tenantiaeth neu drwydded sy’n ymwneud â—
(i)
llety a ddarperir o dan adran 4 (llety)(6) neu Ran 6 (cymorth i geiswyr lloches etc.) o Ddeddf Mewnfudo a Lloches 1999(p. 33)(7), neu
(ii)
cyfleusterau a ddarperir o dan baragraff 9 o Atodlen 10 i Ddeddf Mewnfudo 2016 (c. 19) (mechnïaeth mewnfudo)(8) ar gyfer llety i berson a ddarperir mewn cyfeiriad a bennir mewn amod mechnïaeth mewnfudo.”
Gwybodaeth Cychwyn
I1
Rhl. 2 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 15), gweler Rheoliadau
(1)
Diwygiwyd paragraff 7(3) o Atodlen 2 i’r Ddeddf gan adran 14 o Ddeddf Rhentu Cartrefi (Diwygio) (Cymru) 2021 a pharagraff 5(2) o Atodlen 5 iddi.
(2)
Diwygiwyd is-adran (6) gan adrannau 27(2)(a) a 168(3) o Ddeddf Cyfiawnder Troseddol a Threfn Gyhoeddus 1994 (p. 33) ac Atodlen 11 iddi, adrannau 13(1) a 332 o Ddeddf Cyfiawnder Troseddol 2003 (p. 44) a Rhan 2 o Atodlen 37 iddi, adran 54(2) o Ddeddf Troseddau ac Anrhefn 1988 (p. 37) ac adran 208(1) o Ddeddf Gwasanaethau Cyfreithiol 2007 (p. 29) a pharagraffau 33 a 34 o Atodlen 21 iddi.
(3)
1976 p. 63.
(4)
2007 p. 21.
(5)
Diwygiwyd adran 1 gan adran 148(1) o Ddeddf Cyfiawnder Troseddol a Mewnfudo 2008 (p. 4), a pharagraff 83(a) a (b) o Ran 2 o Atodlen 26 iddi; adran 410 o Ddeddf Dedfrydu 2020 (p. 17) a pharagraff 261 o Ran 1 o Atodlen 24 iddi; ac adran 38(3) o Ddeddf Cyfiawnder Troseddol a’r Llysoedd 2015 (p. 2) a pharagraffau 24 a 25 o Atodlen 9 iddi.
(6)
Diwygiwyd adran 4 gan adran 49 o Ddeddf Cenedligrwydd, Mewnfudo a Lloches 2002 (p. 41), adran 10(1) a (6) o Ddeddf Lloches a Mewnfudo (Trin Hawlwyr, etc) 2004 (p. 19), adran 43(7) o Deddf Mewnfudo, Lloches a Chenedligrwydd 2006 (p. 13) ac mae wedi ei diddymu’n rhannol gan adran 66 o Ddeddf Mewnfudo 2016 (p. 19) a pharagraff 1 o Ran 1 o Atodlen 11 iddi.
(7)
1999 p. 33.
(8)
2016 p. 19.Diwygio Atodlen 3
3.  Yn Atodlen 3 i’r Ddeddf (contractau meddiannaeth a wneir gyda neu a fabwysiedir gan landlordiaid cymunedol y caniateir iddynt fod yn gontractau safonol), hepgorer paragraff 4(1) a’r pennawd italig o flaen y paragraff hwnnw.
Gwybodaeth Cychwyn
I1
Rhl. 3 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 15), gweler Rheoliadau
(1)
Diwygiwyd paragraff 4 o Atodlen 3 i’r Ddeddf gan adran 18 o Ddeddf Rhentu Cartrefi (Diwygio) (Cymru) 2021 a pharagraffau 1 a 23 o Atodlen 6 iddi.Diwygio Atodlen 8A
4.  Yn Atodlen 8A i’r Ddeddf (contractau safonol y gellir eu terfynu ar ôl cyfnod hysbysu o ddau fis o dan adran 173 neu o dan gymal terfynu’r landlord), hepgorer paragraff 5 a’r pennawd italig o flaen y paragraff hwnnw.
Gwybodaeth Cychwyn
I1
Rhl. 4 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 15), gweler RheoliadauDiwygio Atodlen 9
5.  Yn Atodlen 9 i’r Ddeddf (contractau safonol nad yw’r cyfyngiadau yn adrannau 175 a 196 (pryd y caniateir rhoi hysbysiad y landlord) yn gymwys iddynt), hepgorer paragraff 4(1) a’r pennawd italig o flaen y paragraff hwnnw.
Gwybodaeth Cychwyn
I1
Rhl. 5 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 15), gweler Rheoliadau
(1)
Diwygiwyd paragraff 4 o Atodlen 9 i’r Ddeddf gan adran 18 o Ddeddf Rhentu Cartrefi (Diwygio) (Cymru) 2021 a pharagraffau 1 a 26(1) a (3) o Atodlen 6 iddi.Diwygio Atodlen 9B
6.  Yn Atodlen 9B i’r Ddeddf (contractau safonol cyfnod penodol y gellir eu terfynu drwy roi hysbysiad o dan adran 186), hepgorer paragraff 3 a’r pennawd italig o flaen y paragraff hwnnw.
Gwybodaeth Cychwyn
I1
Rhl. 6 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 15), gweler RheoliadauDiwygio Atodlen 9C
7.  Yn Atodlen 9C i’r Ddeddf (contractau safonol cyfnod penodol a gaiff gynnwys cymal terfynu’r landlord hyd yn oed os ydynt wedi eu gwneud am gyfnod llai na dwy flynedd), hepgorer paragraff 3 a’r pennawd italig o flaen y paragraff hwnnw.
Gwybodaeth Cychwyn
I1
Rhl. 7 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 15), gweler RheoliadauDiwygiadau canlyniadol
8.  Yn Neddf Mewnfudo 2016, ym mharagraff 2 o Atodlen 11, ar ôl paragraff (m), mewnosoder—
“(n)
in paragraph 7(3)(k)(i) of Schedule 2 to the Renting Homes (Wales) Act 2016 (anaw 1), in the English language text omit “section 4 (accommodation) or” and in the Welsh Language text omit “adran 4 (llety) neu”.”.
Gwybodaeth Cychwyn
I1
Rhl. 8 mewn grym ar 1.12.2022 , gweler rhl. 1 (as diwygio gan The Renting Homes (Wales) Deddf 2016 (Commencement No. 2 ac Consequential Amendments) gorchymyn 2022 (S.I. 2022/906), ergl. 15), gweler RheoliadauDiwygiadau canlyniadol
9.  Yn Neddf Rhentu Cartrefi (Diwygio) (Cymru) 2021(1), yn Atodlen 6 (mân ddiwygiadau a diwygiadau canlyniadol)—
(a)
hepgorer paragraff 23;
(b)
hepgorer paragraff 26(3).
Gwybodaeth Cychwyn
I1
Rhl. 9 mewn grym ar 1.12.2022 , gweler rhl. 1 (as diwygio gan The Renting Homes (Wales) Deddf 2016 (Commencement No. 2 ac Consequential Amendments) gorchymyn 2022 (S.I. 2022/906), ergl. 15), gweler Rheoliadau
(1)
2021 dsc 3.Julie James
Y Gweinidog Newid Hinsawdd, un o Weinidogion CymruNODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Atodlenni 2, 3, 8A, 9, 9B a 9C i Ddeddf Rhentu Cartrefi (Cymru) 2016 (“y Ddeddf”) (dccc 1).
Mae rheoliad 2 yn mewnosod ym mharagraff 7(3) o Atodlen 2 (eithriadau i adran 7) i’r Ddeddf, gyfeiriad at denantiaeth neu drwydded sy’n ymwneud â llety a ddarperir gan yr Ysgrifennydd Gwladol, neu ar ran yr Ysgrifennydd Gwladol (er enghraifft, o dan neu yn rhinwedd trefniadau a wneir gan yr Ysgrifennydd Gwladol â pherson arall), mewn cysylltiad â gofyniad a osodir o dan adran 3(6) o Ddeddf Mechnïaeth 1976. Mae hefyd yn ychwanegu cyfeiriad at lety a ddarperir o dan Ran 1 o Ddeddf Rheoli Troseddwyr 2007 at y dibenion prawf (o fewn ystyr adran 1 o’r Ddeddf honno). Mae’r diwygiad hwn yn golygu na all tenantiaeth na thrwydded o’r fath fyth fod yn gontract meddiannaeth o dan y Ddeddf.
Mae rheoliad 2 hefyd yn mewnosod ym mharagraff 7(3) o Atodlen 2 i’r Ddeddf, gyfeiriad at denantiaeth neu drwydded sy’n ymwneud â:
(a)
llety a ddarperir o dan adran 4 (llety) neu Ran 6 (cymorth i geiswyr lloches) o Ddeddf Mewnfudo a Lloches 1999, a
(b)
cyfleusterau a ddarperir o dan baragraff 9 o Atodlen 10 (mechnïaeth mewnfudo) i Ddeddf Mewnfudo 2016 ar gyfer llety person a ddarperir mewn cyfeiriad a bennir mewn amod mechnïaeth mewnfudo.
Mae’r diwygiad hwn yn golygu na all unrhyw denantiaeth na thrwydded o’r fath fyth fod yn gontract meddiannaeth o dan y Ddeddf.
Mae rheoliad 3 yn diwygio Atodlen 3 (contractau meddiannaeth a wneir gyda neu a fabwysiedir gan landlordiaid cymunedol y caniateir iddynt fod yn gontractau safonol) i’r Ddeddf i ddileu cyfeiriad at fathau penodol o lety a ddarperir i geiswyr lloches etc. er mwyn adlewyrchu na all tenantiaeth na thrwydded mewn perthynas â llety o’r fath fyth fod yn gontract meddiannaeth.
Mae rheoliad 4 yn diwygio Atodlen 8A (contractau safonol y gellir eu terfynu ar ôl cyfnod hysbysu o ddau fis o dan adran 173 neu o dan gymal terfynu’r landlord) i’r Ddeddf i ddileu cyfeiriad at fathau penodol o lety a ddarperir i geiswyr lloches etc. er mwyn adlewyrchu na all tenantiaeth na thrwydded mewn perthynas â llety o’r fath fyth fod yn gontract meddiannaeth.
Mae rheoliad 5 yn diwygio Atodlen 9 (contractau safonol nad yw’r cyfyngiadau yn adrannau 175 a 196 (pryd y caniateir rhoi hysbysiad y landlord) yn gymwys iddynt) i’r Ddeddf, i ddileu cyfeiriad at fathau penodol o lety a ddarperir i geiswyr lloches etc. er mwyn adlewyrchu na all tenantiaeth na thrwydded mewn perthynas â llety o’r fath fyth fod yn gontract meddiannaeth.
Mae rheoliad 6 yn diwygio Atodlen 9B (contractau safonol cyfnod penodol y gellir eu terfynu drwy roi hysbysiad o dan adran 186) i’r Ddeddf, i ddileu cyfeiriad at fathau penodol o lety a ddarperir i geiswyr lloches etc. er mwyn adlewyrchu na all tenantiaeth na thrwydded mewn perthynas â llety o’r fath fyth fod yn gontract meddiannaeth.
Mae rheoliad 7 yn diwygio Atodlen 9C (contractau safonol cyfnod penodol a gaiff gynnwys cymal terfynu’r landlord hyd yn oed os ydynt wedi eu gwneud am gyfnod llai na dwy flynedd) i’r Ddeddf, i ddileu cyfeiriad at fathau penodol o lety a ddarperir i geiswyr lloches etc. er mwyn adlewyrchu na all tenantiaeth na thrwydded mewn perthynas â llety o’r fath fyth fod yn gontract meddiannaeth.
Mae rheoliad 8 yn gwneud diwygiad canlyniadol i baragraff 2 o Atodlen 11 i Ddeddf Mewnfudo 2016 (“Deddf 2016”). Bydd paragraff 1 o Atodlen 11 i Ddeddf 2016, pan ddaw i rym yn llawn, yn diddymu adran 4 o Ddeddf 1999. Pan gaiff adran 4 o Ddeddf 1999 ei diddymu a phan ddaw paragraff 2 o Atodlen 11 i Ddeddf 2016 i rym, bydd y diwygiad a wneir gan reoliad 8 yn hepgor y cyfeiriad at adran 4 o Ddeddf 1999 ym mharagraff 7(3)(k)(i) o Atodlen 2 i’r Ddeddf (fel y’i mewnosodir gan reoliad 2).
Mae rheoliad 9 yn gwneud diwygiadau canlyniadol i Atodlen 6 i Ddeddf Rhentu Cartrefi (Diwygio) (Cymru) 2021, yn ymwneud â’r ddarpariaeth yn rheoliadau 3 a 5.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r offeryn hwn.