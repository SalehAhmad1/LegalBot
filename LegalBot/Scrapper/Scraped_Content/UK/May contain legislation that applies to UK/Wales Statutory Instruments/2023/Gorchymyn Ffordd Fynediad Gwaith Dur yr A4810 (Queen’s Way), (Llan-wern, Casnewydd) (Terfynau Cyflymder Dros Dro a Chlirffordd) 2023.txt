O F F E R Y N N A U  S T A T U D O L  
C Y M R U  
2023 Rhif 613 (Cy. 93) 
TRAFFIG FFYRDD, CYMRU 
Gorchymyn Ffordd Fynediad 
Gwaith Dur yr A4810 (Queen’s 
Way), (Llan-wern, Casnewydd) 
(Terfynau Cyflymder Dros Dro a 
Chlirffordd) 2023 
Gwnaed 
7 Mehefin 2023 
Yn dod i rym 
16 Mehefin 2023 
Mae Gweinidogion Cymru, sef yr awdurdod traffig ar 
gyfer y darn perthnasol o Ffordd Fynediad Gwaith Dur 
yr A4810 (Queen’s Way), wedi eu bodloni y dylid 
cyfyngu ar draffig a’i wahardd ar ddarnau penodedig 
o’r ffordd fynediad oherwydd y tebygolrwydd o berygl 
i’r cyhoedd. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r Gorchymyn hwn yw Gorchymyn Ffordd 
Fynediad Gwaith Dur yr A4810 (Queen’s Way), 
(Llan-wern, Casnewydd) (Terfynau Cyflymder Dros 
Dro a Chlirffordd) 2023 a daw’r Gorchymyn hwn i 
rym ar 16 Mehefin 2023. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio gan y 
gwasanaethau brys; a 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cerbytffordd” (“carriageway”) yw’r darn 
hwnnw o’r ffordd fynediad y bwriedir i gerbydau 
traffig dramwyo arni ond nad yw’n cynnwys 
cilfan; 
ystyr “ffordd fynediad” (“access road”) yw Ffordd 
Fynediad Gwaith Dur yr A4810 (Queen’s Way) fel 
y’i pennir yn yr Atodlenni i’r Gorchymyn hwn; 
ystyr “llain ymyl” (“verge”) yw unrhyw ran o’r 
ffordd fynediad nad yw’n gerbytffordd nac yn 
gilfan; ac 
ystyr “lluoedd arbennig” (“special forces”) yw’r 
unedau hynny o’r lluoedd cartref y mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw.     
Gwaharddiadau a chyfyngiadau 
3. Ni chaiff neb yrru unrhyw gerbyd modur yn 
gyflymach na 30 milltir yr awr ar y darn o’r ffordd 
fynediad a bennir yn Atodlen 1 i’r Gorchymyn hwn. 
4. Ni chaiff neb yrru unrhyw gerbyd modur yn 
gyflymach na 40 milltir yr awr ar y darnau o’r ffordd 
fynediad a bennir yn Atodlen 2 i’r Gorchymyn hwn. 
5. Ni chaiff neb yrru unrhyw gerbyd modur yn 
gyflymach na 50 milltir yr awr ar y darnau o’r ffordd 
fynediad a bennir yn Atodlen 3 i’r Gorchymyn hwn. 
6. Ac eithrio fel a ddarperir yn erthygl 8, ni chaiff 
neb beri na chaniatáu i unrhyw gerbyd stopio ar y darn 
o’r ffordd fynediad a bennir yn Atodlen 4 i’r 
Gorchymyn hwn, ac eithrio ar gyfarwyddyd neu gyda 
chaniatâd 
cwnstabl 
heddlu, 
swyddog 
cymorth 
cymunedol yr heddlu neu swyddog gorfodi sifil. 
7. Ni chaiff neb beri na chaniatáu i unrhyw gerbyd 
stopio ar unrhyw lain ymyl sy’n union gyfagos i 
unrhyw ran o’r gerbytffordd a gynhwysir yn y darnau 
o’r ffordd fynediad a bennir yn Atodlen 4 i’r 
 
3
Gorchymyn hwn at ddiben gwerthu nwyddau o’r 
cerbyd hwnnw. 
Esemptiadau 
8. Ni fydd dim yn erthygl 6 yn gymwy— 
(a) er mwyn atal cerbyd sy’n aros ar unrhyw 
gerbytffordd cyhyd ag sy’n angenrheidiol i’r 
cerbyd gael ei ddefnyddio mewn cysylltiad â’r 
canlynol— 
(i) unrhyw 
waith 
adeiladu 
neu 
waith 
dymchwel; 
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
ffordd fynediad neu osod, codi, cynnal a 
chadw, addasu neu atgyweirio ar y ffordd 
fynediad neu gerllaw iddi unrhyw 
garthffos neu unrhyw brif bibell neu 
gyfarpar ar gyfer cyflenwi nwy, dŵr neu 
drydan neu unrhyw gyfarpar cyfathrebu 
electronig fel y’i diffinnir ym mharagraff 
5 o Atodlen 3A i Ddeddf Cyfathrebiadau 
2003(1); 
(b) i gerbyd a ddefnyddir at ddibenion yr heddlu, 
y frigâd dân neu’r gwasanaeth ambiwlans; 
(c) i gerbyd a ddefnyddir yng ngwasanaeth 
awdurdod lleol yn unol â phwerau neu 
ddyletswyddau statudol; a 
(d) i gerbyd sy’n stopio pan fo’r person sydd â 
rheolaeth arno’n gwneud y canlynol— 
(i) pan fydd yn ofynnol yn ôl y gyfraith iddo 
stopio; 
(ii) pan fydd yn gorfod stopio er mwyn osgoi 
damwain; neu 
(iii) pan gaiff ei rwystro rhag mynd yn ei 
flaen gan amgylchiadau y tu allan i’w 
reolaeth. 
Cymhwyso 
9.—(1) Ni fydd y gwaharddiadau a’r cyfyngiadau yn 
erthyglau 3, 4, 5, 6 a 7 yn gymwys ond ar yr adegau 
hynny ac i’r graddau hynny y bydd arwyddion traffig 
yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
                                                                               
(1) 
2003 p. 21. Mewnosodwyd Atodlen 3A gan baragraff 1 o 
Atodlen 1 i   Ddeddf yr Economi Ddigidol 2017 (p. 30). 
 
4
Cyfnod Para’r Gorchymyn hwn 
10. Bydd y Gorchymyn hwn yn para am 18 mis ar y 
mwyaf. 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                             7 Mehefin 2023 
 
 
 
Nicci Hunter 
Arweinydd Tîm Busnes 
Llywodraeth Cymru 
 
 
Darnau o Ffordd Fynediad y Gwaith Dur (Queen’s 
Way), Llan-wern, Casnewydd 
 
ATODLEN 1 
 
Terfyn Cyflymder 30 MYA 
Y darn hwnnw o’r ffordd fynediad sy’n ymestyn o 
bwynt 28 o fetrau i’r dwyrain o berimedr Cylchfan 
Longditch hyd at bwynt 206 o fetrau i’r dwyrain o 
ganolbwynt cyffordd Glan Llyn a reolir gan signalau. 
 
ATODLEN 2 
 
Terfyn Cyflymder 40 MYA 
Y darn hwnnw o gerbytffordd tua’r dwyrain y ffordd 
fynediad sy’n ymestyn o bwynt 206 o fetrau i’r 
dwyrain o ganolbwynt cyffordd Glan Llyn a reolir gan 
signalau hyd at bwynt 41 o fetrau i’r dwyrain o 
ganolbwynt cyffordd Newport Galvanisers a reolir gan 
signalau. 
Y darn hwnnw o gerbytffordd tua’r gorllewin y ffordd 
fynediad sy’n ymestyn o bwynt 173 o fetrau i’r 
dwyrain o ganolbwynt ffordd fynediad ymyl Air 
Products hyd at bwynt 206 o fetrau i’r dwyrain o 
ganolbwynt cyffordd Glan Llyn a reolir gan signalau. 
 
ATODLEN 3 
 
Terfyn Cyflymder 50 MYA 
Y darn hwnnw o gerbytffordd tua’r dwyrain y ffordd 
fynediad sy’n ymestyn o bwynt 41 o fetrau i’r dwyrain 
 
5
o ganolbwynt cyffordd Newport Galvanisers a reolir 
gan signalau hyd at bwynt 10 metr i’r gorllewin o 
ganolbwynt Cyffordd North Row. 
Y darn hwnnw o gerbytffordd tua’r gorllewin y ffordd 
fynediad sy’n ymestyn o bwynt 10 metr i’r gorllewin o 
Gyffordd North Row hyd at bwynt 173 o fetrau i’r 
dwyrain o ganolbwynt ffordd fynediad ymyl Air 
Products. 
 
ATODLEN 4 
 
Clirffordd 
Y darn hwnnw o’r ffordd fynediad sy’n ymestyn o 
bwynt 28 o fetrau i’r dwyrain o berimedr Cylchfan 
Longditch hyd at bwynt 10 metr i’r gorllewin o 
Gyffordd North Row, cyfanswm pellter o 5 cilometr. 
