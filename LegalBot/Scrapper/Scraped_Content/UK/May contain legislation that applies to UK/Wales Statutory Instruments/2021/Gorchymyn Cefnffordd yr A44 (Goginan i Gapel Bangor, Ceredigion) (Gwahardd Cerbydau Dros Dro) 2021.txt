O F F E R Y N N A U  S T A T U D O L  
C Y M R U  
2021 Rhif 1487 (Cy. 388) 
TRAFFIG FFYRDD, CYMRU  
Gorchymyn Cefnffordd yr A44 
(Goginan i Gapel Bangor, 
Ceredigion) (Gwahardd Cerbydau 
Dros Dro) 2021 
Gwnaed 
23 Rhagfyr 2021 
Yn dod i rym 
     3 Ionawr 2022 
Mae Gweinidogion Cymru, sef yr awdurdod traffig ar 
gyfer cefnffordd yr A44, wedi eu bodloni y dylid 
gwahardd traffig ar ddarn penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A44 (Goginan i Gapel Bangor, 
Ceredigion) (Gwahardd Cerbydau Dros Dro) 2021 a 
daw’r Gorchymyn hwn i rym ar 3 Ionawr 2022. 
Dehongli 
2. Yn y Gorchymyn hwn— 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
gloch ar 3 Ionawr 2022 ac sy’n dod i ben pan gaiff 
yr arwyddion traffig dros dro ar gyfer pob cyfnod 
gwaith eu symud ymaith yn barhaol; 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
 
ystyr “y gefnffordd” (“the trunk road”) yw 
cefnffordd yr A44 y Drenewydd i Aberystwyth. 
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd ar y darn o’r gefnffordd sy’n ymestyn 
o bwynt 150 o fetrau i’r dwyrain o ganolbwynt ei  
chyffordd â’r U1082 (arwydd Old Goginan) at bwynt 
490 o fetrau i’r gogledd-ddwyrain o ganolbwynt ei 
chyffordd â’r C1130, i’r dwyrain o Gapel Bangor, 
Ceredigion. 
Cymhwyso 
4. Ni fydd gwaharddiad yn erthygl 3 yn gymwys ond 
ar yr adegau hynny ac i’r graddau hynny y bydd 
arwyddion traffig yn eu dangos. 
Cyfnod para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
 
Nicci Hunter 
Arweinydd y Tîm Busnes 
Llywodraeth Cymru 
23 Rhagfyr 2021 
