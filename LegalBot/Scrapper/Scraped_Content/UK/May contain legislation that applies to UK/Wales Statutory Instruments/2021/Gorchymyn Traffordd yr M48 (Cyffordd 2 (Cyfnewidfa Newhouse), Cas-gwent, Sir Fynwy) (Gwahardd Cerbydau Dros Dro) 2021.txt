O F F E R Y N N A U  S T A T U D O L  
C Y M R U  
2021 Rhif 1240 (Cy. 313) 
TRAFFIG FFYRDD, CYMRU  
Gorchymyn Traffordd yr M48 
(Cyffordd 2 (Cyfnewidfa 
Newhouse), Cas-gwent, Sir Fynwy) 
(Gwahardd Cerbydau Dros Dro) 
2021 
Gwnaed 
4 Tachwedd 2021 
Yn dod i rym                        11 Tachwedd 2021 
Mae Gweinidogion Cymru, sef yr awdurdod traffig ar 
gyfer y darnau perthnasol o draffordd yr M48, wedi eu 
bodloni y dylid gwahardd traffig ar ddarnau penodedig 
o’r draffordd oherwydd gwaith y bwriedir ei wneud ar 
y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r Gorchymyn hwn yw Gorchymyn Traffordd 
yr M48 (Cyffordd 2 (Cyfnewidfa Newhouse), Cas-
gwent, Sir Fynwy) (Gwahardd Cerbydau Dros Dro) 
2021 a daw’r Gorchymyn hwn i rym ar 11 Tachwedd 
2021.  
Dehongli  
2. Yn y Gorchymyn hwn— 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac 
Atodlen 1 iddi.   Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
gwasanaethau brys neu mewn cysylltiad â’r gwaith 
sy'n arwain at y Gorchymyn hwn; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
gloch ar 11 Tachwedd 2021 ac sy’n dod i ben pan 
gaiff yr arwyddion traffig dros dro ar gyfer pob 
cyfnod o’r gwaith eu symud ymaith;     
ystyr 
“y 
draffordd” 
(“the 
motorway”) 
yw 
Traffordd yr M48 Llundain i Abergwaun;  
Gwaharddiad  
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r draffordd a bennir yn yr Atodlen i’r Gorchymyn 
hwn.  
Cymhwyso  
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn eu dangos.  
Cyfnod Para’r Gorchymyn hwn  
5. Bydd y Gorchymyn hwn yn para am 18 mis ar y 
mwyaf. 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.   
 
Dyddiedig                                   4 Tachwedd 2021 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
YR ATODLEN 
Gwahardd Cerbydau Dros Dro 
1. Y darn o gerbytffordd tua’r gorllewin yr M48 sy’n 
ymestyn o drwyniad y ffordd ymadael tua’r gorllewin 
wrth Gyffordd 2 (Cyfnewidfa Newhouse) hyd at 
drwyniad ffisegol y ffordd ymuno tua’r gorllewin wrth 
y Gyffordd honno. 
2. Y darn o gerbytffordd tua’r dwyrain yr M48 sy’n 
ymestyn o drwyniad y ffordd ymadael tua’r dwyrain 
wrth Gyffordd 2 (Cyfnewidfa Newhouse) hyd at 
 
3
drwyniad ffisegol y ffordd ymuno tua’r dwyrain wrth y 
Gyffordd honno. 
3. Y darn cyfan o ffordd ymadael tua’r gorllewin yr  
M48 wrth Gyffordd 2 (Cyfnewidfa Newhouse). 
4. Y darn cyfan o ffordd ymuno tua’r gorllewin yr  
M48 wrth Gyffordd 2 (Cyfnewidfa Newhouse). 
5. Y darn cyfan o ffordd ymadael tua’r dwyrain yr  
M48 wrth Gyffordd 2 (Cyfnewidfa Newhouse). 
6. Y darn cyfan o ffordd ymuno tua’r dwyrain yr  M48 
wrth Gyffordd 2 (Cyfnewidfa Newhouse). 
7. Y darn o gerbytffordd tua’r dwyrain yr M48 sy’n 
ymestyn o’r ffordd ymuno tua’r dwyrain wrth 
Gyffordd 2 (Cyfnewidfa Newhouse), a chan gynnwys 
y ffordd ymuno honno, hyd at bwynt 47 o fetrau i’r 
gorllewin o’r cymal mecanyddol ym mhen gorllewinol 
Pont Hafren yr M48. 
