OFFERYNNAU STATUDOL CYMRU
2024 Rhif 788 (Cy. 122) (C. 49)
LANDLORD A THENANT, CYMRU
Rheoliadau Deddf Amaethyddiaeth 2020 (Cychwyn Rhif 3 a Darpariaeth Drosiannol) (Cymru) 2024
Gwnaed
9 Gorffennaf 2024
Mae Gweinidogion Cymru, drwy arfer y pwerau a roddir gan adran 57(3)(a) o Ddeddf Amaethyddiaeth 2020(1), yn gwneud y Rheoliadau a ganlyn.
(1)
2020 p. 21.Enwi a chymhwyso
1.—(1) Enw’r Rheoliadau hyn yw Rheoliadau Deddf Amaethyddiaeth 2020 (Cychwyn Rhif 3 a Darpariaeth Drosiannol) (Cymru) 2024.
(2) Mae’r Rheoliadau hyn yn gymwys o ran Cymru.Y darpariaethau sy’n dod i rym ar 1 Medi 2024
2.  Daw’r darpariaethau a ganlyn o Ddeddf Amaethyddiaeth 2020 (“Deddf 2020”) i rym ar 1 Medi 2024—
(a)
paragraffau 10 i 16 o Atodlen 3 (olyniaeth ar farwolaeth neu ymddeoliad: amod sy’n ymwneud â meddiannu uned fasnachol),
(b)
paragraff 18 o Atodlen 3 (olyniaeth ar farwolaeth neu ymddeoliad: amod sy’n ymwneud ag addasrwydd), ac
(c)
adran 36, i’r graddau y mae’n ymwneud â’r paragraffau y cyfeirir atynt ym mharagraffau (a) a (b).Darpariaeth Drosiannol
3.—(1) Mae paragraff (2) yn gymwys i unrhyw gais i’r Tribiwnlys a wneir o dan Ran 4 o Ddeddf 1986 am gyfarwyddyd sy’n rhoi i’r ceisydd hawlogaeth i denantiaeth daliad amaethyddol ar farwolaeth neu ymddeoliad tenant pan fo dyddiad y farwolaeth neu’r dyddiad y rhoddwyd yr hysbysiad am yr ymddeoliad, fel y bo’n gymwys, cyn 1 Medi 2024.
(2) Mewn perthynas ag unrhyw gais y mae’r paragraff hwn yn gymwys iddo, mae Rhan 4 o Ddeddf 1986 yn parhau i fod yn gymwys ar ac ar ôl 1 Medi 2024 fel yr oedd yn cael effaith yn union cyn y dyddiad hwnnw, fel pe bai’r diwygiadau a wnaed gan baragraffau 10 i 16 o Atodlen 3 i Ddeddf 2020 heb ddod i rym.
(3) Yn y rheoliad hwn—
mae “cais” (“application”) yn cynnwys unrhyw achos sy’n deillio o unrhyw gais o’r fath neu unrhyw gyfarwyddyd a roddir mewn unrhyw achos o’r fath;
ystyr “Deddf 1986” (“the 1986 Act”) yw Deddf Daliadau Amaethyddol 1986(1).
(4) Mae i ymadroddion Cymraeg a ddefnyddir yn y rheoliad hwn sy’n cyfateb i ymadroddion Saesneg a ddefnyddir yn Rhan 4 o Ddeddf 1986 yr un ystyr â’r ymadroddion hynny yn y Rhan honno.
(1)
1986 p. 5.Huw Irranca-Davies
Ysgrifennydd y Cabinet dros Newid Hinsawdd a Materion Gwledig, un o Weinidogion Cymru
9 Gorffennaf 2024NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn dwyn i rym yng Nghymru, ar 1 Medi 2024, baragraffau 10 i 16 a pharagraff 18 o Atodlen 3 i Ddeddf Amaethyddiaeth 2020 (p. 21) (“y Ddeddf”), ac, yn rhannol, adran 36 o’r Ddeddf honno. Dyma’r trydydd rheoliadau cychwyn o dan y Ddeddf sy’n gymwys o ran Cymru.
Mae rheoliad 2(a) yn dwyn i rym baragraffau 10 i 16 o Atodlen 3 i’r Ddeddf sy’n darparu ar gyfer diwygio Deddf Daliadau Amaethyddol 1986 (p. 5) (“Deddf 1986”) mewn perthynas ag olyniaeth ar farwolaeth neu ymddeoliad tenant a’r amod y mae rhaid i ymgeiswyr ei fodloni sy’n ymwneud â meddiannu uned fasnachol.
Mae rheoliad 2(b) yn dwyn i rym baragraff 18 o Atodlen 3 i’r Ddeddf sy’n darparu ar gyfer diwygio adran 53 o Ddeddf 1986 mewn perthynas ag olyniaeth ar farwolaeth neu ymddeoliad tenant a’r amod y mae rhaid i ymgeiswyr ei fodloni sy’n ymwneud ag addasrwydd o ran ceisiadau am denantiaeth daliad gan olynydd enwebedig.
Mae rheoliad 2(c) yn dwyn i rym adran 36 o’r Ddeddf i’r graddau y mae’n ymwneud â’r darpariaethau uchod.
Mae rheoliad 3 yn gwneud darpariaeth drosiannol.NODYN YNGHYLCH Y RHEOLIADAU CYCHWYN BLAENOROL
(Nid yw’r nodyn hwn yn rhan o’r Rheoliadau)
Mae’r darpariaethau a ganlyn o Ddeddf Amaethyddiaeth 2020 wedi eu dwyn i rym yng Nghymru drwy reoliadau cychwyn a wnaed cyn dyddiad y Rheoliadau hyn.
Y Ddarpariaeth Y Dyddiad Cychwyn Rhif O.S.
Adran 46 (yn rhannol) 1.1.2021 2020/1648 (Cy. 346) (C. 51)
Paragraffau 7 ac 8 o Atodlen 5 1.1.2021 2020/1648 (Cy. 346) (C. 51)
Rhan 4 o Atodlen 7 13.12.2022 2022/1204 (Cy. 248) (C. 94)
Adran 52 (yn rhannol) 13.12.2022 2022/1204 (Cy. 248) (C. 94)