OFFERYNNAU STATUDOL CYMRU
2024 Rhif 805 (Cy. 129)
DATGELU GWYBODAETH
Rheoliadau Llywodraethu Digidol (Cyrff Cymreig) 2024
Gwnaed
17 Gorffennaf 2024
Yn dod i rym
1 Awst 2024
Mae Gweinidogion Cymru yn gwneud y Rheoliadau a ganlyn drwy arfer y pŵer a roddir gan adran 56(6) o Ddeddf yr Economi Ddigidol 2017(1) (“y Ddeddf”).
Yn unol ag adran 56(11) o’r Ddeddf, mae Gweinidogion Cymru wedi rhoi sylw i’r systemau a’r gweithdrefnau ar gyfer trin gwybodaeth yn ddiogel gan y Comisiwn Addysg Drydyddol ac Ymchwil, ac a yw Cyngor Cyllido Addysg Uwch Cymru wedi rhoi sylw i’r cod ymarfer o dan adran 60 o’r Ddeddf.
Mae Gweinidogion Cymru wedi ymgynghori â’r Comisiynydd Gwybodaeth, Comisiynwyr Cyllid a Thollau Ei Fawrhydi, Gweinidogion yr Alban, Adran Gyllid Gogledd Iwerddon, y Gweinidog dros Swyddfa’r Cabinet, ac unrhyw bersonau eraill y mae Gweinidogion Cymru yn ystyried eu bod yn briodol, fel sy’n ofynnol gan adran 56(12) o’r Ddeddf.
Gosodwyd drafft o’r Rheoliadau hyn gerbron Senedd Cymru o dan adran 62(6) o’r Ddeddf(2), ac fe’i cymeradwywyd ganddi drwy benderfyniad.
(1)
2017 p. 30. Gweler adran 63(1) a (3) am y diffiniad o “appropriate national authority”.
(2)
Mae’r cyfeiriad yn adran 62(6) o’r Ddeddf at Gynulliad Cenedlaethol Cymru bellach yn cael effaith fel cyfeiriad at Senedd Cymru yn rhinwedd adran 150A(2) o Ddeddf Llywodraeth Cymru 2006 (p. 32).Enwi a dod i rym
1.—(1) Enw’r Rheoliadau hyn yw Rheoliadau Llywodraethu Digidol (Cyrff Cymreig) 2024.
(2) Daw’r Rheoliadau hyn i rym ar 1 Awst 2024.Diwygiad i Ran 2 (cyrff Cymreig) o Atodlen 8 i Ddeddf yr Economi Ddigidol 2017
2.  Ym mharagraff 49 o Ran 2 o Atodlen 8 i Ddeddf yr Economi Ddigidol 2017, yn lle “The Higher Education Funding Council for Wales”, rhodder “The Commission for Tertiary Education and Research”.Lynne Neagle
Ysgrifennydd y Cabinet dros Addysg, un o Weinidogion Cymru
17 Gorffennaf 2024NODYN ESBONIADOL
(Nid yw’r nodyn hwn yn rhan o’r Rheoliadau)
Mae Rhan 5 o Ddeddf yr Economi Ddigidol 2017 (“y Ddeddf”) yn caniatáu i bersonau penodedig a restrir yn yr Atodlenni i’r Ddeddf rannu gwybodaeth at ddibenion penodol. Mae adran 56(1) o’r Ddeddf yn caniatáu i berson penodedig rannu gwybodaeth â phersonau penodol eraill at ddibenion atal twyll yn erbyn awdurdodau cyhoeddus. Mae Rhan 2 o Atodlen 8 i Ddeddf yr Economi Ddigidol 2017 yn cynnwys rhestr o gyrff Cymreig a bennir at ddibenion adran 56(1). Mae’r Rheoliadau hyn yn dileu Cyngor Cyllido Addysg Uwch Cymru o’r rhestr honno ac yn rhoi’r Comisiwn Addysg Drydyddol ac Ymchwil yn ei le.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.