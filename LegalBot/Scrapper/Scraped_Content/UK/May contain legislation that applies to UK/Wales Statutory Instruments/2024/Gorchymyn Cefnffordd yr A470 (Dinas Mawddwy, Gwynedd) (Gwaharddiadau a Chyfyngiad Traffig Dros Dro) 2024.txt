O F F E R Y N N A U  S T A T U D O L  
C Y M R U  
2024 Rhif 673 (Cy. 92) 
TRAFFIG FFYRDD, CYMRU  
Gorchymyn Cefnffordd yr A470 
(Dinas Mawddwy, Gwynedd) 
(Gwaharddiadau a Chyfyngiad 
Traffig Dros Dro) 2024 
Gwnaed              
21 Mai 2024 
Yn dod i rym 
27 Mai 2024 
Mae Gweinidogion Cymru, sef yr awdurdod traffig ar 
gyfer cefnffordd yr A470, wedi eu bodloni y dylid 
gwahardd traffig a/neu gyfyngu arno ar ddarn 
penodedig o’r gefnffordd oherwydd bod digwyddiad 
perthnasol, sef digwyddiad beicio mynydd Red Bull 
Hardline, yn cael ei gynnal ar y ffordd neu gerllaw 
iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 16A o Ddeddf Rheoleiddio 
Traffig Ffyrdd 1984(1), yn gwneud y Gorchymyn hwn. 
Enwi a chychwyn  
1.  Enw’r 
Gorchymyn 
hwn 
yw 
Gorchymyn 
Cefnffordd yr A470 (Dinas Mawddwy, Gwynedd) 
(Gwaharddiadau a Chyfyngiad Traffig Dros Dro) 2024 
a daw’r Gorchymyn hwn i rym ar 27 Mai 2024. 
Dehongli  
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
 
                                                                               
(1) 
1984 p. 27. Mewnosodwyd adran 16A gan adran 1(1) o 
Ddeddf 
Rheoleiddio 
Traffig 
Ffyrdd 
(Digwyddiadau 
Arbennig) 1994 (p. 11). Yn rhinwedd O.S. 1999/672 ac 
adran 162 o Ddeddf Llywodraeth Cymru 2006 (p. 32) a 
pharagraff 30 o Atodlen 11 iddi, mae’r swyddogaethau hyn 
yn arferadwy bellach gan Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
(c) unrhyw gerbyd sy’n cael ei ddefnyddio mewn 
cysylltiad â gwaith ar y ffordd neu oleuadau 
neu arwyddion traffig neu waith brys i 
unrhyw garthffos neu i unrhyw brif bibell neu 
gyfarpar ar gyfer cyflenwi nwy, dŵr neu 
drydan, neu gyfarpar telathrebu yn y darn o’r 
gefnffordd o dan sylw, neu mewn unrhyw dir 
cyfagos; 
(d) unrhyw gerbyd sy’n cael ei ddefnyddio gan 
un o swyddogion awdurdodedig y digwyddiad 
i gefnogi’r digwyddiad perthnasol ac am 
resymau diogelwch; 
ystyr “cyfnod y digwyddiad” (“event period”) 
yw’r cyfnod hwnnw sy’n dechrau am 07:00 o’r 
gloch ar 27 Mai 2024 ac sy’n dod i ben pan gaiff 
yr arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
cefnffordd yr A470 Amwythig i Ddolgellau; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a chyfyngiad  
3. Ac eithrio fel a ddarperir yn erthygl 7, ni chaiff 
neb, yn ystod cyfnod y digwyddiad, beri na chaniatáu i 
unrhyw gerbyd stopio nac aros ar y darn o’r gefnffordd 
a ddisgrifir yn yr Atodlen i’r Gorchymyn hwn nac ar 
unrhyw lain ymyl sy’n union gyfagos i unrhyw ran o 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
gerbytffordd y darn hwnnw o’r gefnffordd, ac eithrio 
ar gyfarwyddyd neu gyda chaniatâd cwnstabl heddlu, 
swyddog cymorth cymunedol yr heddlu neu swyddog 
gorfodi parcio sifil.  
4. Ni chaiff neb, yn ystod cyfnod y digwyddiad, beri 
na chaniatáu i unrhyw gerbyd, ac eithrio cerbyd 
esempt, fynd ar y cilfannau sy’n gyfagos i’r darn o’r 
gefnffordd a ddisgrifir yn yr Atodlen i’r Gorchymyn 
hwn. 
5. Ni chaiff neb, yn ystod cyfnod y digwyddiad, yrru 
unrhyw gerbyd modur, ac eithrio cerbyd esempt a 
bennir yn erthygl 2(a) a (b), yn gyflymach na 40 milltir 
yr awr ar y darn o’r gefnffordd a ddisgrifir yn yr 
Atodlen i’r Gorchymyn hwn. 
6. Ni chaiff neb, yn ystod cyfnod y digwyddiad, 
ddefnyddio cerbyd na chaniatáu i gerbyd, ac eithrio 
cerbyd esempt a bennir yn erthygl 2(a) a (b), gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darn o’r gefnffordd a 
ddisgrifir yn yr Atodlen i’r Gorchymyn hwn ar yr 
adegau hynny pan fo’r cyfyngiadau y cyfeirir atynt yn 
erthyglau 3 a 5 yn weithredol. 
Esemptiadau 
7. Caiff person beri neu ganiatáu i unrhyw gerbyd 
stopio neu aros ar y darn o’r gefnffordd a ddisgrifir yn 
yr Atodlen i’r Gorchymyn hwn cyhyd ag sy’n 
angenrheidiol i alluogi— 
(a) cerbyd i gael ei ddefnyddio at ddibenion yr 
heddlu, y frigâd dân neu’r gwasanaeth 
ambiwlans; 
(b) cerbyd i gael ei ddefnyddio mewn cysylltiad 
ag unrhyw un neu ragor o’r gweithrediadau a 
ganlyn: 
(i) gwaith adeiladu, gwaith diwydiannol neu 
waith dymchwel; 
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
darn o’r gefnffordd; neu 
(iv) gosod, codi, addasu neu atgyweirio yn y 
darn o’r gefnffordd, neu mewn tir 
cyfagos, unrhyw garthffos neu unrhyw 
brif bibell, unrhyw bibell neu unrhyw 
gyfarpar ar gyfer cyflenwi nwy, dŵr neu 
drydan neu unrhyw gyfarpar cyfathrebu 
electronig fel y’i diffinnir ym mharagraff 
5 o Atodlen 3A i Ddeddf Cyfathrebiadau 
2003(1); 
                                                                               
(1) 
2003 p. 21. Mewnosodwyd Atodlen 3A gan baragraff 1 o 
Atodlen 1 i Ddeddf yr Economi Ddigidol 2017 (p. 30). 
 
4
(c) cerbyd i gael ei ddefnyddio yng ngwasanaeth 
awdurdod lleol yn unol â phwerau neu 
ddyletswyddau statudol; 
(d) cerbyd i stopio neu aros pan fo’r person sydd 
â rheolaeth arno’n gwneud y canlynol: 
(i) pan fydd yn ofynnol yn ôl y gyfraith iddo 
wneud hynny; 
(ii) pan fydd yn gorfod stopio er mwyn osgoi 
damwain; neu 
(iii) pan gaiff ei rwystro rhag mynd yn ei 
flaen gan amgylchiadau sydd y tu hwnt 
i’w reolaeth. 
Cymhwyso 
8. Ni fydd y gwaharddiadau a’r cyfyngiad yn 
erthyglau 3, 4, 5 a 6 yn gymwys ond ar yr adegau 
hynny ac i’r graddau hynny y bydd arwyddion traffig 
yn eu dangos. 
Atal dros dro 
9. Mae unrhyw ddarpariaethau statudol sy’n cyfyngu 
ar gyflymder cerbydau ar y darn o’r gefnffordd a 
ddisgrifir yn yr Atodlen i’r Gorchymyn hwn wedi eu 
hatal dros dro ar yr adegau hynny pan fo’r cyfyngiad a 
bennir yn erthygl 5 yn weithredol. 
Cyfnod para’r Gorchymyn hwn 
10. Bydd y Gorchymyn hwn yn para am 8 niwrnod 
ar y mwyaf. 
 
 
Llofnodwyd ar ran Ysgrifennydd y Cabinet dros 
Ogledd Cymru a Thrafnidiaeth, un o Weinidogion 
Cymru.  
 
Dyddiedig                                            21 Mai 2024 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
YR ATODLEN  
 
Y darn o’r gefnffordd yn Ninas Mawddwy, Gwynedd, 
sy’n ymestyn o bwynt 1 fetr i’r dwyrain o ganolbwynt 
ei chyffordd â’r ffordd fynediad i Benantigi Uchaf hyd 
at bwynt 1 fetr i’r gorllewin o ganolbwynt ei chyffordd 
â Ffordd Gilcwm. 
