OFFERYNNAU STATUDOL CYMRU
2024 Rhif 742 (Cy. 103)
ADEILADU AC ADEILADAU, CYMRU
Rheoliadau Adeiladu (Diwygio) (Cymru) 2024
Gwnaed
7 Mehefin 2024
Gosodwyd gerbron Senedd Cymru
11 Mehefin 2024
Yn dod i rym
17 Rhagfyr 2024
Mae Gweinidogion Cymru yn gwneud y Rheoliadau a ganlyn drwy arfer y pwerau a roddwyd i’r Ysgrifennydd Gwladol gan adrannau 1 a 34 o Ddeddf Adeiladu 1984(1), a pharagraffau 7, 8 a 10 o Atodlen 1 iddi, sydd bellach yn arferadwy ganddynt hwy(2).
Wrth wneud y Rheoliadau hyn mae Gweinidogion Cymru yn rhoi sylw i’r materion yn adran 1A(3) o’r Ddeddf honno a chyn gwneud y Rheoliadau hyn gwnaethant ymgynghori â Phwyllgor Cynghori Cymru ar Reoliadau Adeiladu a’r personau eraill hynny yr oedd yn ymddangos iddynt eu bod yn briodol yn unol ag adran 14(7) o Ddeddf Adeiladu 1984(4).
(1)
1984 p. 55; diwygiwyd adran 1 gan adran 1 o Ddeddf Adeiladau Cynaliadwy a Diogel 2004 (p. 22) (“Deddf 2004”) ac adran 55(a) o Ddeddf Diogelwch Adeiladau 2022 (p. 30) (“Deddf 2022”), a pharagraffau 1 a 2 o Ran 1 o Atodlen 5 iddi. Diwygiwyd paragraff 7 o Atodlen 1 gan adran 3 o Ddeddf 2004 a chan adran 11 o Ddeddf Newid Hinsawdd ac Ynni Cynaliadwy 2006 (p. 19). Diwygiwyd paragraff 8 o Atodlen 1 gan adran 3 o Ddeddf 2004, adran 40 o Ddeddf Rheoli Llifogydd a Dŵr 2010 (p. 29) ac adran 55(a) o Ddeddf 2022, a pharagraffau 1 a 83(6) o Ran 1 o Atodlen 5 iddi. Amnewidiwyd paragraff 10 o Atodlen 1 gan adran 55(a) o Ddeddf 2022, a pharagraffau 1 a 83(1) ac (8) o Ran 1 o Atodlen 5 iddi.
(2)
Trosglwyddwyd y swyddogaethau a roddwyd i’r Ysgrifennydd Gwladol gan adrannau 1 a 34 o Ddeddf Adeiladu 1984, a pharagraffau 7, 8 a 10 o Atodlen 1 iddi, i’r graddau y maent yn arferadwy o ran Cymru, i Weinidogion Cymru gan erthygl 2 o Orchymyn Gweinidogion Cymru (Trosglwyddo Swyddogaethau) (Rhif 2) 2009 (O.S. 2009/3019) (“Gorchymyn 2009”).
(3)
Mewnosodwyd adran 1A gan adran 2 o Ddeddf 2004 ac fe’i diwygiwyd gan adran 55(a) o Ddeddf 2022, a pharagraffau 1 a 3 o Ran 1 o Atodlen 5 iddi.
(4)
Mewnosodwyd adran 14(7) gan erthygl 8 o Orchymyn 2009 ac fe’i diwygiwyd gan adran 55(a) o Ddeddf 2022, a pharagraffau 1 a 17(1) a (3) o Ran 1 o Atodlen 5 iddi.Enwi, cymhwyso, a dod i rym
1.—(1) Enw’r Rheoliadau hyn yw Rheoliadau Adeiladu (Diwygio) (Cymru) 2024.
(2) Mae’r Rheoliadau hyn yn gymwys o ran Cymru.
(3) Daw’r Rheoliadau hyn i rym ar 17 Rhagfyr 2024.Diwygio Rheoliadau Adeiladu 2010
2.—(1) Mae Rheoliadau Adeiladu 2010(1) wedi eu diwygio fel a ganlyn.
(2) Yn rheoliad 2 (dehongli) yn y diffiniad o “institution”, ym mharagraff (b), yn lle “under the age of five years” rhodder “under the age of 18”.
(3) Yn rheoliad 37A(2) (darparu systemau llethu tân awtomatig)—
(a)
ym mharagraff (1), ar ôl is-baragraff (a) mewnosoder—
“(aa)
care homes for children, which means places at which a care home service, within the meaning of Part 1 of the Regulation and Inspection of Social Care (Wales) Act 2016(3), is provided wholly or mainly to persons aged under 18, but not—
(i)
an institution within the further education sector as defined by section 91(3) of the Further and Higher Education Act 1992(4);
(ii)
a place at which accommodation is provided for the purposes of—
(aa)
a holiday;
(bb)
a leisure, recreational, sporting, cultural or educational activity;
unless a person under 18 is accommodated there for more than 28 days in any 12 month period;”
(b)
yn lle paragraff (2) rhodder—
“(2) For the purposes of this regulation a material change of use comprises or includes—
(a)
a change of use within regulation 5(a), (b), (c), (d), (g), (h) or (i);
(b)
a change in the purposes for which or the circumstances in which a building is used, so that after that change the building is used—
(i)
as a building described in paragraph (1)(a) where previously it was used as a building described in paragraph (1)(aa), or
(ii)
as a building described in paragraph (1)(aa) where previously it was used as a building described in paragraph (1)(a).
(2A) Regulation 6 does not apply to the material change of use described in paragraph (2)(b).”
(1)
O.S. 2010/2214, a ddiwygiwyd gan O.S. 2013/2730 (Cy. 264), O.S. 2018/48 (Cy. 15) ac O.S. 2019/48 (Cy. 275); mae offerynnau diwygio eraill ond nid yw’r un ohonynt yn berthnasol.
(2)
Mewnosodwyd rheoliad 37A gan O.S. 2013/2730 (Cy. 264) ac fe’i diwygiwyd gan O.S. 2017/1274 (Cy. 296), O.S. 2018/48 (Cy. 15) ac O.S. 2019/1499 (Cy. 275). Mewn perthynas ag adeiladau ynni a eithrir yng Nghymru, mewnosodwyd rheoliad 37A gan O.S. 2018/558 (Cy. 97).
(3)
2016 dccc 2. Gweler Atodlen 1 am y diffiniad o “gwasanaeth cartref gofal”.
(4)
1992 p. 13. Diwygiwyd adran 91(3) gan adran 125 o Ddeddf Prentisiaethau, Sgiliau, Plant a Dysgu 2009 (p. 22), a pharagraffau 1 a 13(1) a (2) o Atodlen 8 iddi.Julie James
Ysgrifennydd y Cabinet dros Lywodraeth Leol, Tai a Chynllunio
7 Mehefin 2024NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Adeiladu 2010 (“Rheoliadau 2010”) fel y maent yn gymwys o ran Cymru. Mae Rheoliadau 2010 yn cynnwys gofynion i osod systemau llethu tân awtomatig mewn cartrefi gofal i oedolion. Cyn i’r Rheoliadau hyn gael eu deddfu darparwyd y gofynion i osod systemau llethu tân awtomatig mewn cartrefi gofal i blant yng Nghymru ym Mesur Diogelwch Tân Domestig (Cymru) 2011 (mccc 2) (“Mesur 2011”). Bydd y Rheoliadau hyn yn symud y gofyniad mewn cysylltiad â chartrefi gofal i blant i Reoliadau 2010.
Mae rheoliad 2(2) yn diwygio paragraff (b) o’r diffiniad o “institution” yn rheoliad 2 (dehongli) o Reoliadau 2010 i ddarparu bod sefydliad a ddefnyddir ar gyfer personau o dan 18 oed yn dod o fewn y diffiniad hwnnw. Cyn i’r Rheoliadau hyn gael eu deddfu, dim ond personau o dan bump oed a oedd wedi eu cynnwys yn y diffiniad o “institution”.
Mae rheoliad 2(3)(a) yn diwygio rheoliad 37A (darparu systemau llethu tân awtomatig) o Reoliadau 2010 i fewnosod gofyniad i osod systemau llethu tân awtomatig mewn cartrefi gofal i blant pan fyddant newydd eu codi, neu pan fo gwaith adeiladu yn arwain at newid defnydd sylweddol. Mae’r gofyniad hwn yn atgynhyrchu’r ddarpariaeth bresennol ym Mesur 2011.
Mae rheoliad 2(3)(b) yn darparu bod newid defnydd sylweddol mewn adeilad, at ddibenion rheoliad 37A, yn cynnwys newid defnydd sylweddol o gartref gofal i blant i gartref gofal i oedolion neu o gartref gofal i oedolion i gartref gofal i blant. Mae paragraff (2A) sydd newydd ei fewnosod yn cadarnhau na fydd y gofynion a osodir gan reoliad 6 o Reoliadau 2010 yn gymwys i newid defnydd sylweddol o’r fath.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Llywodraeth Cymru, Parc Cathays, Caerdydd, CF10 3NQ ac ar y wefan ar https://www.llyw.cymru.