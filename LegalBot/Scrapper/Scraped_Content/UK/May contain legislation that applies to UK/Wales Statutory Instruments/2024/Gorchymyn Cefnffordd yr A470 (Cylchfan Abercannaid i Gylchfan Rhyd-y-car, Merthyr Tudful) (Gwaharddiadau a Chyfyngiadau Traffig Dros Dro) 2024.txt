O F F E R Y N N A U  S T A T U D O L  
C Y M R U  
2024 Rhif 572 (Cy. 82) 
TRAFFIG FFYRDD, CYMRU 
Gorchymyn Cefnffordd yr A470 
(Cylchfan Abercannaid i Gylchfan 
Rhyd-y-car, Merthyr Tudful) 
(Gwaharddiadau a Chyfyngiadau 
Traffig Dros Dro) 2024 
Gwnaed 
29 Ebrill 2024 
Yn dod i rym                                    6 Mai 2024 
Mae Gweinidogion Cymru, sef yr awdurdod traffig ar 
gyfer cefnffordd yr A470, wedi eu bodloni y dylid 
gwahardd traffig a/neu gyfyngu arno ar ddarn 
penodedig o’r gefnffordd oherwydd gwaith y bwriedir 
ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A470 (Cylchfan Abercannaid i Gylchfan 
Rhyd-y-car, Merthyr Tudful) (Gwaharddiadau a 
Chyfyngiadau Traffig Dros Dro) 2024 a daw’r 
Gorchymyn hwn i rym ar 6 Mai 2024. 
Dehongli 
2. Yn y Gorchymyn hwn—  
ystyr “cerbyd esempt” (“exempted vehicle”) yw— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi.  Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio gan y 
gwasanaethau brys; 
(b) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1); 
(c) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar  
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru  
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnodau ysbeidiol sy’n dechrau am 00:01 o’r 
gloch ar 6 Mai 2024 ac sy’n dod i ben pan gaiff yr 
arwyddion traffig dros dro ar gyfer pob cyfnod 
gwaith eu symud ymaith; 
ystyr “y gefnffordd” (“the trunk road”) yw 
cefnffordd yr A470 Caerdydd i Langurig; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw.  
Gwaharddiadau a chyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd a bennir yn yr Atodlen i’r Gorchymyn hwn.  
4. Ni chaiff neb, yn ystod cyfnod y gwaith, yrru 
unrhyw gerbyd modur, ac eithrio cerbyd esempt, yn 
gyflymach na 40 milltir yr awr ar y darn o’r gefnffordd 
a bennir yn yr Atodlen i’r Gorchymyn hwn. 
5. Ni chaiff neb, yn ystod cyfnod y gwaith, yrru 
unrhyw gerbyd modur, ac eithrio cerbyd esempt, yn 
gyflymach na 10 milltir yr awr ar y darn o’r gefnffordd 
a bennir yn yr Atodlen i’r Gorchymyn hwn. 
6. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd gael ei 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
ddefnyddio, ac eithrio cerbyd esempt, yn y fath fodd 
fel ei fod yn goddiweddyd unrhyw gerbyd arall ar y 
darn o’r gefnffordd a bennir yn yr Atodlen i’r 
Gorchymyn hwn ar yr adegau hynny pan fo’r 
cyfyngiad y cyfeirir ato yn erthygl 5 yn weithredol. 
Atal Dros Dro 
7. Mae unrhyw ddarpariaethau statudol sy’n cyfyngu 
ar gyflymder cerbydau ar y darn o’r gefnffordd a 
bennir yn yr Atodlen i’r Gorchymyn hwn wedi eu hatal 
dros dro ar yr adegau hynny pan fo’r cyfyngiadau a 
bennir yn erthyglau 4 a 5 yn weithredol. 
Cymhwyso 
8.—(1) Nid yw’r gwaharddiadau na’r cyfyngiadau 
yn erthyglau 3, 4, 5 a 6 yn gymwys ond ar yr adegau 
hynny ac i’r graddau hynny y mae arwyddion traffig 
yn eu dangos. 
    (2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Cyfnod Para’r Gorchymyn hwn 
9. Bydd y Gorchymyn hwn yn para am 18 mis  ar y 
mwyaf. 
 
Llofnodwyd ar ran Ysgrifennydd y Cabinet dros 
Ogledd Cymru a Thrafnidiaeth, un o Weinidogion 
Cymru. 
 
 Dyddiedig                           29 Ebrill 2024 
 
 
 
Nicci Hunter 
Arweinydd y Tîm Busnes  
Llywodraeth Cymru 
 
 
YR ATODLEN 
 
Gwahardd Cerbydau Dros Dro, Terfynau 
Cyflymder 40 mya a 10 mya a Gwahardd 
Goddiweddyd yn ystod Gwaith Confoi 
Y darn o’r gefnffordd sy’n ymestyn o gyffordd yr ochr 
ogleddol 
â 
cherbytffordd 
gylchredol 
Cylchfan 
Abercannaid 
i 
gyffordd 
yr 
ochr 
ddeheuol 
â 
cherbytffordd gylchredol Cylchfan Rhyd-y-car. 
