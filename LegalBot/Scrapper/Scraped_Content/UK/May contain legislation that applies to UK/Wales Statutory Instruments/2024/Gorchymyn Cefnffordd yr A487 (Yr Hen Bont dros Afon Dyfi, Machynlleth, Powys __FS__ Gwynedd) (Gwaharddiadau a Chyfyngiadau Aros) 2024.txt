 
 
O F F E R Y N N A U  S T A T U D O L  
C Y M R U  
2024 Rhif 293 (Cy. 55) 
TRAFFIG FFYRDD, CYMRU 
Gorchymyn Cefnffordd yr A487 
(Yr Hen Bont dros Afon Dyfi, 
Machynlleth, Powys / Gwynedd) 
(Gwaharddiadau a Chyfyngiadau 
Aros) 2024 
Gwnaed 
5 Mawrth 2024 
Yn dod i rym 
8 Mawrth 2024 
Mae Gweinidogion Cymru, sef yr awdurdod traffig ar 
gyfer cefnffordd yr A487, drwy arfer y pwerau a 
roddir iddynt gan adrannau 1(1), 2(1) a (2) a 4(2) o 
Ddeddf Rheoleiddio Traffig Ffyrdd 1984 (1), yn 
gwneud y Gorchymyn hwn. 
Mae Gweinidogion Cymru wedi ymgynghori â Phrif 
Swyddogion Heddlu Dyfed-Powys a Heddlu Gogledd 
Cymru ac wedi rhoi hysbysiad cyhoeddus o’u bwriad i 
wneud y Gorchymyn hwn yn unol â rheoliadau 5(1) a 
6(1) 
o 
Reoliadau 
Gorchmynion 
Traffig 
yr 
Ysgrifennydd Gwladol (Gweithdrefn) (Cymru a 
Lloegr) 1990(2).  
Enwi a Chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A487 (Yr Hen Bont dros Afon Dyfi, 
Machynlleth, Powys / Gwynedd) (Gwaharddiadau a 
Chyfyngiadau Aros) 2024 a daw’r Gorchymyn hwn i 
rym ar 8 Mawrth 2024. 
                                                                               
(1) 1984 p. 27; diwygiwyd adrannau 1(1), 2(1) a (2) gan adran 168 o 
Ddeddf Ffyrdd Newydd a Gwaith Stryd 1991 (p. 22) a pharagraffau 
17 a 18 o Atodlen 8 iddi, diwygiwyd adran 1(1) gan baragraff 36(1) 
o Atodlen 22 i Ddeddf yr Amgylchedd 1995 (p. 25). Yn rhinwedd 
O.S. 1999/672, ac adran 162 o Ddeddf Llywodraeth Cymru 2006 
(p. 32) a pharagraff 30 o Atodlen 11 iddi, mae’r swyddogaethau 
hyn yn arferadwy bellach gan Weinidogion Cymru o ran Cymru. 
(2) O.S. 1990/1656.  
 
 
2
Gwahardd Cerbydau  
2. Ac eithrio fel a ddarperir yn erthygl 5, ni chaiff 
neb yrru unrhyw gerbyd, ac eithrio cerbyd esempt, na 
pheri na chaniatáu i unrhyw gerbyd, ac eithrio cerbyd 
esempt, fynd ar y darn o’r gefnffordd a ddisgrifir yn 
Atodlen 1 i’r Gorchymyn hwn. 
Gwahardd Aros ar unrhyw adeg 
3. Ac eithrio fel a ddarperir yn erthygl 6, ni chaiff 
neb beri na chaniatáu i unrhyw gerbyd aros ar ochrau’r 
darnau o’r gefnffordd a bennir yn Atodlen 2 i’r 
Gorchymyn hwn. 
Cyfyngu ar Aros (rhwng 23:00 o’r gloch ac 08:00 
o’r gloch) 
4. Ac eithrio fel a ddarperir yn erthygl 6, ni chaiff 
neb beri na chaniatáu i unrhyw garafán modur neu 
garafán a dynnir gan gerbyd modur aros rhwng 23:00 
o’r gloch ac 08:00 o’r gloch ar unrhyw ddiwrnod neu 
ddiwrnodau ar y darnau o’r gefnffordd a bennir yn 
Atodlen 3 i’r Gorchymyn hwn. 
Esemptiadau 
5. Caiff person yrru unrhyw gerbyd neu beri neu 
ganiatáu i unrhyw gerbyd fynd ar hyd y darn o 
gefnffordd a bennir yn erthygl 2 pan fo angen gwneud 
hynny ar frys at ddiben symud da byw o ganlyniad i 
lifogydd neu’r perygl o lifogydd.  
6. Caiff person beri neu ganiatáu i unrhyw gerbyd 
aros ar ochrau’r darnau o’r gefnffordd a bennir yn 
erthygl 3 cyhyd ag sy’n angenrheidiol i alluogi— 
 
(a) person i fynd i mewn i gerbyd, neu i ddod 
allan ohono; 
(b) nwyddau i gael eu llwytho ar y cerbyd neu eu 
dadlwytho ohono; 
(c)  y cerbyd i gael ei ddefnyddio mewn 
cysylltiad ag unrhyw un o’r gweithrediadau 
canlynol— 
(i) gwaith adeiladu, gwaith diwydiannol neu 
waith dymchwel;  
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
darn o’r gefnffordd; neu 
(iv) gosod, codi, addasu neu atgyweirio yn y 
darnau o’r gefnffordd, neu mewn tir 
cyfagos, unrhyw garthffos neu unrhyw 
brif bibell, unrhyw bibell neu unrhyw 
gyfarpar ar gyfer cyflenwi nwy, dŵr neu 
drydan neu unrhyw gyfarpar cyfathrebu 
electronig fel y’i diffinnir ym mharagraff 
 
 
3
5 o Atodlen 3A i Ddeddf Cyfathrebu 
2003(1);  
(d) y 
cerbyd 
i 
gael 
ei 
ddefnyddio 
yng 
ngwasanaeth awdurdod lleol neu awdurdod 
dŵr yn unol â swyddogaethau statudol;  
(e) y cerbyd i gael ei ddefnyddio at ddibenion y 
frigâd dân, y gwasanaeth ambiwlans neu’r 
heddlu; neu 
(f) y cerbyd i stopio pan fo’r person sydd â 
rheolaeth arno’n gwneud y canlynol— 
(i) pan fydd yn ofynnol yn ôl y gyfraith iddo 
stopio;  
(ii) pan fydd yn gorfod stopio er mwyn osgoi 
damwain; 
(iii) pan gaiff ei rwystro rhag mynd yn ei 
flaen; neu 
(iv) pan fo’n gweithredu yn ôl cyfarwyddyd 
neu 
â 
chaniatâd 
cwnstabl 
heddlu, 
swyddog cymorth cymunedol yr heddlu 
neu swyddog gorfodi sifil. 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
 
 
Dyddiedig                                             5 Mawrth 2024 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
 
 
 
 
 
 
                                                                               
(1) 
2003 p. 21. Mewnosodwyd Atodlen 3A gan baragraff 1 o 
Atodlen 1 i Ddeddf yr Economi Ddigidol 2017 (p. 30). 
 
 
4
 
 
ATODLEN 1 
Gwahardd cerbydau  
 
Y darn o gefnffordd yr A487 sy’n ymestyn o’i 
chyffordd â ffordd ddosbarthiadol yr A493, ar bwynt 
30 o fetrau i’r gogledd o ffin Powys/Gwynedd, hyd at 
bwynt 43 o fetrau i’r de o’r hen Bont dros Afon Dyfi 
yn Sir Powys.  
 
 
ATODLEN 2 
Gwahardd aros ar unrhyw adeg 
 
Y darn o gerbytffordd tua’r gogledd cefnffordd yr 
A487 sy’n ymestyn o bwynt 43 o fetrau i’r de o ffin 
Powys/Gwynedd hyd at bwynt 60 o fetrau i’r de o’r 
ffin honno. 
 
Y darn o gerbytffordd tua’r gogledd cefnffordd yr 
A487 sy’n ymestyn o bwynt 65 o fetrau i’r de o ffin 
Powys/Gwynedd hyd at bwynt 141 o fetrau i’r de o’r 
ffin honno. 
 
Y darn o gerbytffordd tua’r gogledd cefnffordd yr 
A487 sy’n ymestyn o bwynt 104 o fetrau i’r de o ffin 
Powys/Gwynedd hyd at bwynt 141 o fetrau i’r de o’r 
ffin honno. 
 
Y darn o gerbytffordd tua’r gogledd cefnffordd yr 
A487 sy’n ymestyn o bwynt 168 o fetrau i’r de o ffin 
Powys/Gwynedd hyd at bwynt 186 o fetrau i’r de o’r 
ffin honno. 
 
Y darn o gerbytffordd tua’r de cefnffordd yr A487 sy’n 
ymestyn o bwynt 43 o fetrau i’r de o ffin 
Powys/Gwynedd hyd at bwynt 178 o fetrau i’r de o’r 
ffin honno. 
 
 
ATODLEN 3 
Cyfyngu ar aros ar gyfer carafannau modur neu 
garafannau a dynnir gan gerbydau modur rhwng 
23:00 o’r gloch ac 08:00 o’r gloch  
 
Y darn o gefnffordd yr A487 sy’n ymestyn o bwynt 80 
o fetrau i’r de o ffin Powys/Gwynedd hyd at bwynt 
104 o fetrau i’r de o’r ffin honno. 
 
Y darn o gefnffordd yr A487 sy’n ymestyn o bwynt 
141 o fetrau i’r de o ffin Powys/Gwynedd hyd at 
bwynt 168 o fetrau i’r de o’r ffin honno. 
 
 
 
