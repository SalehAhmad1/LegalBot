O F F E R Y N N A U  S T A T U D O L  
C Y M R U  
2020 Rhif 598 (Cy. 137) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 7 (Cyfnewidfa Cefn Du) 
i Gyffordd 8A (Carreg Brân), Ynys 
Môn) (Gwahardd Cerbydau, 
Beicwyr a Cherddwyr Dros Dro) 
2020 
Gwnaed   
16 Mehefin 2020 
Yn dod i rym 
19 Mehefin 2020 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A55, wedi eu 
bodloni y dylid gwahardd traffig ar ddarnau penodedig 
o’r gefnffordd oherwydd gwaith y bwriedir ei wneud 
ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1.  Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 7 (Cyfnewidfa Cefn Du) 
i Gyffordd 8A (Carreg Brân), Ynys Môn) (Gwahardd 
Cerbydau, Beicwyr a Cherddwyr Dros Dro) 2020 a 
daw i rym ar 19 Mehefin 2020. 
2. Yn y Gorchymyn hwn— 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 19:00 o’r 
gloch ar 19 Mehefin 2020 ac sy’n dod i ben pan 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
gaiff yr arwyddion traffig dros dro ar gyfer pob 
cyfnod gwaith eu symud ymaith; 
ystyr “y gefnffordd” (“the trunk road”) yw 
Cefnffordd yr A55 Llundain i Gaergybi. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd ar naill ai cerbytffordd tua’r gorllewin 
neu gerbytffordd tua’r dwyrain y darn o’r gefnffordd a 
bennir yn Atodlen 1 i’r Gorchymyn hwn. 
4.  Tra bo traffig yn cael ei wahardd  gan erthygl 3 
rhag symud ar gerbytffordd tua’r dwyrain y darn o’r 
gefnffordd a bennir yn Atodlen 1 ond, yn unol ag 
erthygl 8, nad yw’n cael ei wahardd rhag symud ar y 
gerbytffordd tua’r gorllewin, ni chaiff neb, yn ystod 
cyfnod y gwaith, yrru unrhyw gerbyd ar lôn allanol 
cerbytffordd tua’r gorllewin y darn o’r gefnffordd i 
unrhyw gyfeiriad ac eithrio tua’r dwyrain. 
5. Tra bo traffig yn cael ei wahardd gan erthygl 3 
rhag symud ar gerbytffordd tua’r gorllewin y darn o’r 
gefnffordd a bennir yn Atodlen 1, ond, yn unol ag 
erthygl 8, nad yw’n cael ei wahardd rhag symud ar y 
gerbytffordd tua’r dwyrain, ni chaiff neb yrru unrhyw 
gerbyd ar lôn allanol cerbytffordd tua’r dwyrain y darn 
o’r gefnffordd i unrhyw gyfeiriad ac eithrio tua’r 
gorllewin. 
6. Ni chaiff neb, yn ystod cyfnod y gwaith, yrru 
unrhyw gerbyd sy’n 3.2 metr o led neu’n lletach ar y 
darn o’r gefnffordd a bennir yn Atodlen 1 i’r 
Gorchymyn hwn. 
7.  Ni chaiff neb, yn ystod cyfnod y gwaith, yrru 
unrhyw gerbyd ar y darnau o’r gefnffordd a bennir yn 
Atodlen 2 i’r Gorchymyn hwn. 
8. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r gefnffordd a bennir 
yn Atodlenni 2 a 3 i’r Gorchymyn hwn. 
9. Ni chaiff neb, yn ystod cyfnod y gwaith, gerdded 
ar y darnau o’r gefnffordd a bennir yn Atodlenni 2 a 3 
i’r Gorchymyn hwn. 
Cymhwyso 
10. Nid yw’r gwaharddiadau yn erthyglau 3, 4, 5, 6, 
7, 8 a 9 yn gymwys ond ar yr adegau hynny ac i’r 
graddau hynny y bydd arwyddion traffig yn eu dangos. 
Cyfnod Para’r Gorchymyn hwn 
11. Bydd y Gorchymyn hwn yn para am 18 mis ar y 
mwyaf. 
 
 
 
3
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru.  
 
Dyddiedig                                         16 Mehefin 2020 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Gwrthlif a Gwahardd Cerbydau Llydan (dros 3.2 
metr) Dros Dro 
 
Y darn o’r gefnffordd sy’n ymestyn o bwynt 600 metr 
i’r dwyrain o drosbont Capel Pensarn hyd at bwynt 1.4 
o gilometrau i’r gorllewin o Gyffordd 8 (Ael y Bowl). 
 
ATODLEN 2 
Gwahardd Cerbydau, Beicwyr a Cherddwyr Dros 
Dro  
 
1. Y darn o’r ffyrdd ymadael ac ymuno tua’r dwyrain a 
thua’r gorllewin wrth Gyffordd 7 (Cyfnewidfa Cefn 
Du). 
 
2. Y darn o’r ffordd ymadael tua’r gorllewin wrth 
Gyffordd 7A.  
 
3. Y darn o’r gefnffordd sy’n ymestyn o bwynt 600 
metr i’r dwyrain o drosbont Capel Pensarn hyd at 
bwynt 1.4 o gilometrau i’r gorllewin o Gyffordd 8 (Ael 
y Bowl). 
 
ATODLEN 3 
Gwahardd Beicwyr a Cherddwyr Dros Dro 
 
Y darn o’r gefnffordd sy’n ymestyn o bwynt 380 o 
fetrau i’r dwyrain o Gyffordd 7 (Cyfnewidfa Cefn Du) 
hyd at bwynt 280 o fetrau i’r dwyrain o danbont 
Cyffordd 8A (Carreg Brân). 
