OFFERYNNAU STATUDOL CYMRU
2020 Rhif 745 (Cy. 168)
CYNLLUNIO GWLAD A THREF, CYMRU
Rheoliadau Cynllunio Gwlad a Thref (Ffioedd am Geisiadau, Ceisiadau Tybiedig ac Ymweliadau Safle) (Cymru) (Diwygio) 2020
Gwnaed
16th Gorffennaf 2020
Yn dod i rym
24th Awst 2020
Mae Gweinidogion Cymru, drwy arfer y pwerau a roddir iddynt gan adrannau 303(1), (2), (5) a (6) a 333(2A) o Ddeddf Cynllunio Gwlad a Thref 1990(1), yn gwneud y Rheoliadau a ganlyn.
Yn unol ag adran 333(3E) o’r Ddeddf honno(2), gosodwyd drafft o’r offeryn hwn gerbron Senedd Cymru(3) ac fe’i cymeradwywyd ganddo drwy benderfyniad.
(1)
1990 p. 8. Amnewidiwyd adran 303 gan adran 199 o Ddeddf Cynllunio 2008 p. 29. Ceir diwygiadau eraill nad ydynt yn berthnasol i’r offeryn hwn. Mewnosodwyd adran 333(2A) gan baragraff 14 o Atodlen 6 i Ddeddf Cynllunio a Phrynu Gorfodol 2004, p. 5. Ystyr “rhagnodedig” (“prescribed”) yw rhagnodedig mewn rheoliadau; gweler adran 336 o Ddeddf Cynllunio Gwlad a Thref 1990. Gweinidogion Cymru yw’r “awdurdod priodol” (“appropriate authority”) o ran Cymru; gweler adran 303(7)(b) o Ddeddf Cynllunio Gwlad a Thref 1990.
(2)
Mewnosodwyd adran 333(3E) gan baragraff 3 o Atodlen 7 i Ddeddf Cynllunio (Cymru) 2015 (dccc. 4).
(3)
Mae’r cyfeiriadau yn adran 333(3E) at Gynulliad Cenedlaethol Cymru bellach yn cael effaith fel cyfeiriadau at Senedd Cymru yn rhinwedd adran 150A(2) o Ddeddf Llywodraeth Cymru 2006 p. 32.Enwi, cychwyn a dehongli
1.—(1) Enw’r Rheoliadau hyn yw Rheoliadau Cynllunio Gwlad a Thref (Ffioedd am Geisiadau, Ceisiadau Tybiedig ac Ymweliadau Safle) (Cymru) (Diwygio) 2020.
(2) Daw’r Rheoliadau hyn i rym ar 24 Awst 2020.
(3) Yn y Rheoliadau hyn, ystyr “Rheoliadau 2015” (“the 2015 Regulations”) yw Rheoliadau Cynllunio Gwlad a Thref (Ffioedd am Geisiadau, Ceisiadau Tybiedig ac Ymweliadau Safle) (Cymru) 2015(1).
(1)
O.S. 2015/1522 (Cy. 179) fel y’i diwygiwyd gan O.S. 2016/62 (Cy. 32), O.S 2017/528 (Cy. 111) ac O.S. 2019/283 (Cy. 65).Cynnydd mewn ffioedd
2.—(1) Mae Rheoliadau 2015 wedi eu diwygio fel a ganlyn.
(2) Yn rheoliad 11 (ffioedd am geisiadau am dystysgrifau defnydd neu ddatblygiad cyfreithlon)—
(a)
ym mharagraff 3(b), yn lle “£190”, rhodder “£230”;
(b)
ym mharagraff 6(a), yn lle “£380”, rhodder “£460”; ac
(c)
ym mharagraff 6(b), yn lle “£19,000”, rhodder “£23,000”, yn lle “£100”, rhodder “£120” ac yn lle “£287,500”, rhodder “£300,000”.
(3) Ym mharagraff 1 o reoliad 13 (ffioedd am geisiadau penodol o dan y Gorchymyn Datblygu Cyffredinol a Ganiateir)—
(a)
yn is-baragraff (a), yn lle “£80”, rhodder “£100”; a
(b)
yn is-baragraff (b), yn lle “£380”, rhodder “£460”.
(4) Yn rheoliad 14 (ffioedd mewn cysylltiad â monitro safleoedd mwyngloddio a thirlenwi)—
(a)
ym mharagraff 4, yn lle “£330”, rhodder “£400”; a
(b)
ym mharagraff 5, yn lle “£110”, rhodder “£135”.
(5) Ym mharagraff 1 o reoliad 15 (ffioedd am geisiadau a wneir o dan amod cynllunio)—
(a)
yn is-baragraff (a), yn lle “£30”, rhodder “£35”; a
(b)
ym mharagraff (b), yn lle “£95”, rhodder “£115”.
(6) Ym mharagraff 1 o reoliad 16 (ffioedd am geisiadau am newidiadau ansylweddol i ganiatâd cynllunio—
(a)
yn is-baragraff (a), yn lle “£30”, rhodder “£35”; a
(b)
yn is-baragraff (b), yn lle “£95”, rhodder “£115”.
(7) Ym mharagraff 3 o reoliad 16A (ffioedd am ddiwygiadau ar ôl cyflwyno, i geisiadau am ddatblygiad mawr), yn lle “£190”, rhodder “£230”.
(8) Yn Rhan 1 o Atodlen 1 (ffioedd mewn cysylltiad â cheisiadau a cheisiadau tybiedig am ganiatâd cynllunio neu am gymeradwyaeth ar gyfer materion a gadwyd yn ôl)—
(a)
ym mharagraffau 3(1), 4(2) a 4(3), yn lle “£385”, rhodder “£460”;
(b)
ym mharagraff 5, yn lle “£190”, rhodder “£230”;
(c)
ym mharagraff 5A(3) —
(i)
ym mharagraff (a), yn lle “£160”, rhodder “£190”; a
(ii)
ym mharagraff (b), yn lle “£95”, rhodder “£115”;
(d)
ym mharagraffau 6(b) a 7, yn lle “£190”, rhodder “£230”; ac
(e)
ym mharagraff 13(2)—
(i)
ym mharagraff (a), yn lle “£380”, rhodder “£460”; a
(ii)
ym mharagraff (b), yn lle “£9,500”, rhodder “£11,500”, yn lle “£100”, rhodder “£120”, ac yn lle “£143,750”, rhodder “£150,000”.
(9) Yn Rhan 2 o Atodlen 1 (graddfa ffioedd mewn cysylltiad â cheisiadau a wnaed neu y tybir iddynt gael eu gwneud), yn y golofn “Ffi daladwy” yn y tabl, yn lle unrhyw ffi o swm a bennir yng Ngholofn 1 o’r tabl isod, rhodder y swm uwch a bennir yng Ngholofn 2.
Colofn 1 - swm mewn £ a bennir yn y tabl graddfa ffioedd yn Rhan 2 o Atodlen 1 i Reoliadau 2015 Colofn 2 - swm uwch
£70 £85
£100 £120
£190 £230
£380 £460
£385 £460
£2,150 £2,600
£9,500 £11,500
£19,000 £23,000
£28,500 £34,500
£74,800 £80,000
£143,750 £150,000
£287,500 £300,000
(10) Yn Atodlen 2 (ffioedd am hysbysebion graddfa ffioedd mewn cysylltiad â cheisiadau am ganiatâd i arddangos hysbysebion) yn y Tabl—
(a)
ym mharagraffau 1 a 2, yn yr ail golofn, yn lle “£100”, rhodder “£120”; a
(b)
ym mharagraff 3, yn yr ail golofn, yn lle “£380”, rhodder “£460”.Ffioedd am geisiadau am dystysgrifau datblygiad arall priodol
3.—(1) Mae Rheoliadau 2015 wedi eu diwygio ymhellach fel a ganlyn.
(2) Ar ôl rheoliad 16A, mewnosoder—
“16B    Ffioedd am geisiadau am dystysgrifau datblygiad arall priodol
(1) Pan wneir cais i awdurdod cynllunio lleol o dan adran 17 o Ddeddf Digollediad Tir 1961 (tystysgrifau datblygiad arall priodol), rhaid talu ffi i’r awdurdod hwnnw.
(2) Y ffi sy’n daladwy mewn cysylltiad â chais y mae’r rheoliad hwn yn gymwys iddo yw £230.
(3) Pan wneir cais gan neu ar ran cyngor cymuned, y ffi sy’n daladwy yw hanner y swm a fyddai’n daladwy fel arall.
(4) Rhaid i’r ffi mewn cysylltiad â chais y mae’r rheoliad hwn yn gymwys iddo fynd gyda’r cais pan gyflwynir ef i’r awdurdod cynllunio lleol.
(5) Os nad yr awdurdod cynllunio lleol sy’n cael y ffi yn unol â pharagraffau (1) i (4) yw’r awdurdod cynllunio lleol sy’n gorfod penderfynu’r cais, rhaid iddo anfon y ffi at yr awdurdod hwnnw yr un pryd ag y bydd yn anfon y cais ymlaen ato.
(6) Rhaid ad-dalu unrhyw ffi a delir yn unol â’r rheoliad hwn os gwrthodir y cais ar y sail ei fod yn annilys.”Darpariaeth Drosiannol
4.—(1) Yn y rheoliad hwn mae i “ymweliad safle” yr ystyr a roddir yn rheoliad 2(1) o Reoliadau 2015.
(2) Nid yw rheoliad 2 yn gymwys i—
(a)
ceisiadau a wnaed cyn y dyddiad y daw’r Rheoliadau hyn i rym;
(b)
ceisiadau a tybir eu bod wedi eu gwneud yn rhinwedd adran 177(5) o Ddeddf Cynllunio Gwlad a Thref 1990 (rhoi neu addasu caniatâd cynllunio ar apelau yn erbyn hysbysiadau gorfodi) mewn cysylltiad â hysbysiad gorfodi a ddyroddir o dan adran 172 o’r Ddeddf honno cyn y dyddiad y daw’r Rheoliadau hyn i rym;
(c)
ymweliadau safle a gynhelir cyn y dyddiad y daw’r Rheoliadau hyn i rym;
(d)
diwygiadau a gyflwynir cyn y dyddiad y daw’r Rheoliadau hyn i rym.Julie James
Y Gweinidog Tai a Llywodraeth Lleol, un o Weinidogion Cymru
16 Gorffennaf 2020NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Cynllunio Gwlad a Thref (Ffioedd am Geisiadau, Ceisiadau Tybiedig ac Ymweliadau Safle) (Cymru) 2015 (“Rheoliadau 2015”).
Mae rheoliad 2 yn gwneud darpariaeth ar gyfer cynyddu’r ffioedd sy’n daladwy oddeutu 20% mewn perthynas â’r canlynol:
(a)
ceisiadau a wneir o dan Ddeddf Cynllunio Gwlad a Thref 1990 (“Deddf 1990”) am ganiatâd cynllunio ar gyfer datblygu neu am gymeradwyaeth ar gyfer materion a gadwyd yn ôl gan ganiatâd cynllunio amlinellol;
(b)
ceisiadau tybiedig am ganiatâd cynllunio o dan adran 177(5) o Ddeddf 1990;
(c)
ceisiadau am dystysgrifau defnydd neu ddatblygiad cyfreithlon;
(d)
ceisiadau penodol o dan Orchymyn Cynllunio Gwlad a Thref (Datblygu Cyffredinol a Ganiateir) 1995;
(e)
monitro safleoedd mwyngloddio a thirlenwi;
(f)
ceisiadau a wneir o dan amod cynllunio;
(g)
ceisiadau am newidiadau ansylweddol i ganiatâd cynllunio;
(h)
diwygiadau ar ôl cyflwyno, i geisiadau am ddatblygiad mawr;
(i)
ceisiadau am ganiatâd i arddangos hysbysebion.
Mae rheoliad 3 yn gwneud darpariaeth mewn cysylltiad â:
(a)
rhagnodi ffi o £230 ar gyfer ceisiadau a wneir am dystysgrif datblygiad arall priodol o dan adran 17 o Ddeddf Digollediad Tir 1961;
(b)
y ffioedd sydd i’w talu gan gyngor cymuned neu ar ei ran;
(c)
pryd y mae’r ffi sy’n daladwy i’w dalu a sut i’w dalu;
(d)
talu ad-daliad os gwrthodir y cais fel un annilys.
Mae rheoliad 4 yn gwneud darpariaeth drosiannol mewn cysylltiad â cheisiadau tybiedig am ganiatâd cynllunio o dan Ddeddf 1990.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi gan Lywodraeth Cymru yn: Parc Cathays, Caerdydd CF10 3NQ ac ar wefan Llywodraeth Cymru ar www.llyw.cymru .