Rheoliadau a wnaed gan Weinidogion Cymru, a osodwyd gerbron Senedd Cymru o dan adran 45R o Ddeddf Iechyd y Cyhoedd (Rheoli Clefydau) 1984 (p. 22), i’w cymeradwyo drwy benderfyniad gan Senedd Cymru o fewn wyth niwrnod ar hugain gan ddechrau â’r diwrnod y gwneir yr offeryn, yn ddarostyngedig i’w estyn dros gyfnodau o ddiddymu neu doriad am fwy na phedwar diwrnod.
OFFERYNNAU STATUDOL CYMRU
2020 No. 1130 (Cy. 257)
IECHYD Y CYHOEDD, CYMRU
Rheoliadau Diogelu Iechyd (Cyfyngiadau Coronafeirws) (Rhif 2) (Cymru) (Diwygio) (Rhif 19) 2020
Gwnaed
am 11.40 a.m. ar 16 Hydref 2020
Gosodwyd gerbron Senedd Cymru
am 1.00 p.m. ar 16 Hydref 2020
Yn dod i rym
am 6.00 p.m. ar 16 Hydref 2020
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir gan adrannau 45C(1) a (3)(c), 45F(2) a 45P o Ddeddf Iechyd y Cyhoedd (Rheoli Clefydau) 1984(1).
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae Gweinidogion Cymru yn ystyried bod y diwygiadau a wneir gan y Rheoliadau hyn yn gymesur â’r hyn y maent yn ceisio ei gyflawni, sef ymateb iechyd y cyhoedd i’r bygythiad hwnnw.
Yn unol ag adran 45R o’r Ddeddf honno, oherwydd brys, mae Gweinidogion Cymru o’r farn ei bod yn angenrheidiol gwneud yr offeryn hwn heb fod drafft wedi ei osod gerbron Senedd Cymru ac wedi ei gymeradwyo ganddi drwy benderfyniad.
(1)
1984 p. 22. Mewnosodwyd adrannau 45C, 45F a 45P gan adran 129 o Ddeddf Iechyd a Gofal Cymdeithasol 2008 (p. 14) Mae’r swyddogaethau o dan yr adrannau hyn wedi eu rhoi i “the appropriate Minister” (“y Gweinidog priodol”). O dan adran 45T(6) o Ddeddf 1984, y Gweinidog priodol, o ran Cymru, yw Gweinidogion Cymru.Enwi a dod i rym
1.  Enw’r Rheoliadau hyn yw Rheoliadau Diogelu Iechyd (Cyfyngiadau Coronafeirws) (Rhif 2) (Cymru) (Diwygio) (Rhif 19) 2020 a deuant i rym am 6.00 p.m. ar 16 Hydref 2020.Diwygio Rheoliadau Diogelu Iechyd (Cyfyngiadau Coronafeirws) (Rhif 2) (Cymru) 2020
2.—(1) Mae Rheoliadau Diogelu Iechyd (Cyfyngiadau Coronafeirws) (Rhif 2) (Cymru) 2020(1) wedi eu diwygio fel a ganlyn.
(2) Yn rheoliad 2—
(a)
ym mharagraff (1), ar ôl is-baragraff (r) mewnosoder—
“(s)
ystyr “plentyn” yw person sydd o dan 18 oed, ond yn rheoliadau 14(2)(ja), 14A(2)(ea) a 14D(3)(l) a pharagraffau 3(2)(la) a 4(2)(la) o Atodlen 4A, ei ystyr yw person a oedd o dan 18 oed ar 31 Awst 2020;
(t)
ystyr “ardal diogelu iechyd leol” yw ardal a restrir ym mharagraff 1 o Atodlen 4A.”;
(b)
ar y diwedd mewnosoder—
“(8) At ddibenion rheoliadau 14, 14A a 14D ac Atodlen 4A, mae gweithgaredd neu ddigwyddiad “wedi ei drefnu”—
(a)
os yw wedi ei drefnu gan—
(i)
busnes,
(ii)
corff cyhoeddus neu sefydliad elusennol, llesiannol, addysgol neu ddyngarol,
(iii)
clwb neu sefydliad gwleidyddol, neu
(iv)
corff llywodraethu cenedlaethol camp neu weithgaredd arall, a
(b)
os yw’r person sy’n ei drefnu wedi—
(i)
cynnal asesiad risg a fyddai’n bodloni gofynion rheoliad 3 o Reoliadau Rheoli Iechyd a Diogelwch yn y Gwaith 1999(2), pa un a yw’r person yn ddarostyngedig i’r Rheoliadau hynny ai peidio, a
(ii)
cydymffurfio â gofynion rheoliadau 12(2) a 13(1).
(9) At ddibenion paragraff (8)(b)—
(a)
mae rheoliad 3 o Reoliadau Rheoli Iechyd a Diogelwch yn y Gwaith 1999 yn gymwys fel pe bai’r gweithgaredd neu’r digwyddiad yn ymgymeriad a wneir gan y person sy’n ei drefnu;
(b)
mae rheoliad 12(2) o’r Rheoliadau hyn yn gymwys fel pe bai’r man lle y mae’r gweithgaredd neu’r digwyddiad yn digwydd yn fangre agored y mae’r person sy’n ei drefnu yn gyfrifol amdani.”
(3) Yn rheoliad 4, ar ôl paragraff (2) mewnosoder—
“(3) Rhaid i Weinidogion Cymru adolygu’r angen am y cyfyngiadau a osodir gan reoliad 14D, a pha un a yw’r cyfyngiadau hynny yn gymesur â’r hyn y mae Gweinidogion Cymru yn ceisio ei gyflawni drwyddynt—
(a)
erbyn 23 Hydref 2020;
(b)
o leiaf unwaith yn y cyfnod o 7 diwrnod sy’n dechrau ar 24 Hydref 2020;
(c)
o leiaf unwaith ym mhob cyfnod dilynol o 7 niwrnod. ”
(4) Yn rheoliad 14(2)—
(a)
ym mharagraff (2), yn lle “darparu neu gael gofal neu gynhorthwy, gan gynnwys gofal personol perthnasol” rhodder “darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol”;
(b)
yn lle is-baragraff (ja) rhodder—
“(ja)
cymryd rhan mewn gweithgareddau wedi eu trefnu er datblygiad neu lesiant plant (gan gynnwys chwaraeon, cerddoriaeth a gweithgareddau hamdden eraill megis y rheini a ddarperir ar gyfer plant y tu allan i oriau’r ysgol ac yn ystod gwyliau’r ysgol), neu hwyluso’r gweithgareddau hynny;”.
(5) Yn rheoliad 14A—
(a)
ym mharagraff (2), yn lle is-baragraff (e) rhodder—
“(e)
darparu, cael neu gael gafael ar ofal plant;
(ea)
cymryd rhan mewn gweithgareddau wedi eu trefnu er datblygiad neu lesiant plant (gan gynnwys chwaraeon, cerddoriaeth a gweithgareddau hamdden eraill megis y rheini a ddarperir ar gyfer plant y tu allan i oriau’r ysgol ac yn ystod gwyliau’r ysgol), neu hwyluso’r gweithgareddau hynny;”;
(b)
ym mharagraff (3), yn y geiriau o flaen is-baragraff (a), yn lle “ddigwyddiad awyr agored wedi ei drefnu” rhodder “ddigwyddiad wedi ei drefnu a gynhelir yn yr awyr agored”;
(c)
hepgorer paragraffau (4) a (5).
(6) Ar ôl rheoliad 14C mewnosoder—
“RHAN 4B
Cyfyngiadau teithio
Cyfyngiadau ar deithio i ardaloedd ac o ardaloedd lle y mae nifer yr achosion o’r coronafeirws yn uchel
14D.—(1) Ni chaiff unrhyw berson sy’n byw mewn ardal a restrir yn Atodlen 4B, heb esgus rhesymol, fynd i ran o Gymru nad yw’n ardal diogelu iechyd leol neu aros mewn rhan o Gymru o’r fath.
(2) Ni chaiff unrhyw berson sy’n byw mewn rhan o Gymru nad yw’n ardal diogelu iechyd leol, heb esgus rhesymol, adael Cymru at ddiben mynd i ardal a restrir yn Atodlen 4B.
(3) At ddibenion paragraffau (1) a (2), mae esgus rhesymol yn cynnwys yr angen i wneud y canlynol mewn rhan o Gymru nad yw’n ardal diogelu iechyd leol neu mewn ardal a restrir yn Atodlen 4B (yn y drefn honno)—
(a)
cael—
(i)
bwyd a chyflenwadau meddygol ar gyfer y rheini yn yr un aelwyd (gan gynnwys anifeiliaid yn yr un aelwyd) neu ar gyfer personau hyglwyf;
(ii)
cyflenwadau ar gyfer cynnal, cynnal a chadw a gweithrediad hanfodol yr aelwyd, neu aelwyd person hyglwyf;
(b)
cael arian oddi wrth unrhyw fusnes neu wasanaeth a restrir ym mharagraff 6 neu 7 o Atodlen 4 neu adneuo arian gydag unrhyw fusnes neu wasanaeth o’r fath;
(c)
cael neu ddarparu cynhorthwy meddygol, gan gynnwys cael gafael ar unrhyw un neu ragor o’r gwasanaethau y cyfeirir atynt ym mharagraff 10 o Atodlen 4 neu gael gafael ar wasanaethau milfeddygol;
(d)
darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol o fewn ystyr “relevant personal care” ym mharagraff 7(3B) o Atodlen 4 i Ddeddf Diogelu Grwpiau Hyglwyf 2006(3), pan fo’r person sy’n cael y gofal yn berson hyglwyf;
(e)
gweithio neu ddarparu gwasanaethau gwirfoddol neu elusennol pan na fo’n rhesymol ymarferol gwneud y gwaith neu ddarparu’r gwasanaeth o’r tu allan i’r ardal;
(f)
pan fo’r person yn athletwr elît, hyfforddi a chystadlu;
(g)
darparu neu gael cynhorthwy brys;
(h)
mynd i weinyddiad priodas neu ffurfiad partneriaeth sifil —
(i)
fel parti i’r briodas neu’r bartneriaeth sifil,
(ii)
os caiff ei wahodd i fynychu, neu
(iii)
fel gofalwr person sy’n mynd i’r briodas neu’r bartneriaeth sifil;
(i)
mynd i angladd —
(i)
fel person sy’n gyfrifol am drefnu’r angladd,
(ii)
os caiff ei wahodd gan berson sy’n gyfrifol am drefnu’r angladd, neu
(iii)
fel gofalwr person sy’n mynd i’r angladd;
(j)
cyflawni rhwymedigaeth gyfreithiol, gan gynnwys mynd i’r llys neu fodloni amodau mechnïaeth, neu gymryd rhan mewn achos cyfreithiol;
(k)
cael gafael ar wasanaethau cyhoeddus neu gael y gwasanaethau hynny;
(l)
cymryd rhan mewn gweithgareddau wedi eu trefnu er datblygiad neu lesiant plant (gan gynnwys chwaraeon, cerddoriaeth a gweithgareddau hamdden eraill megis y rheini a ddarperir ar gyfer plant y tu allan i oriau’r ysgol ac yn ystod gwyliau’r ysgol), neu hwyluso’r gweithgareddau hynny;
(m)
cael gafael ar wasanaethau addysgol;
(n)
mewn perthynas â phlant nad ydynt yn byw yn yr un aelwyd â’u rhieni, neu un o’u rhieni, parhau â threfniadau presennol ar gyfer gweld rhieni a phlant, a chyswllt rhyngddynt, ac at ddibenion y paragraff hwn, mae “rhiant” yn cynnwys person nad yw’n rhiant i’r plentyn, ond sydd â chyfrifoldeb rhiant dros y plentyn neu sydd â gofal drosto;
(o)
symud cartref;
(p)
ymgymryd â gweithgareddau mewn cysylltiad â phrynu, gwerthu, gosod neu rentu eiddo preswyl;
(q)
osgoi anaf neu salwch neu ddianc rhag risg o niwed;
(r)
teithio i gyrraedd man y tu allan i’r ardal.
(4) At ddibenion paragraff (1), nid yw’n esgus rhesymol i berson fynd i ran o Gymru nad yw’n ardal diogelu iechyd leol, neu aros mewn rhan o Gymru o’r fath, i wneud unrhyw beth os byddai’n rhesymol ymarferol i’r person wneud y peth hwnnw y tu allan i’r ardal
(5) At ddibenion paragraff (2), nid yw’n esgus rhesymol i berson adael Cymru at ddiben mynd i ardal a restrir yn Atodlen 4B i wneud unrhyw beth os byddai’n rhesymol ymarferol i’r person wneud y peth hwnnw y tu allan i’r ardal.”
(7) Yn rheoliad 18—
(a)
ar ôl paragraff (4A) mewnosoder—
“(4B) Pan fo gan swyddog gorfodaeth sail resymol dros amau bod person (“P”) yn torri (neu ar fin torri) rheoliad 14D(1) neu (2), caiff y swyddog gyfarwyddo P i ddychwelyd i’r man lle y mae P yn byw.”;
(b)
ym mharagraff (5)(a), yn lle “neu (4A)” rhodder “, (4A) neu (4B)”;
(c)
ym mharagraff (6ZA), yn lle “paragraff” rhodder “rheoliad 14D(1) neu (2) neu baragraff”.
(8) Yn rheoliad 20—
(a)
ym mharagraff (1)(b), yn lle “neu 14B(1)” rhodder “, 14B(1) neu 14D(1) neu (2)”;
(b)
ym mharagraff (3)(a), ar ôl “18(4A)(a),” mewnosoder “18(4B),”.
(9) Yn Atodlen 4A—
(a)
ym mharagraff 1(q)(viii), ar ôl “Menai” mewnosoder “(Bangor)”;
(b)
ym mharagraff 3(2)—
(i)
yn is-baragraff (d), yn lle “darparu neu gael gofal neu gynhorthwy, gan gynnwys gofal personol perthnasol,” rhodder “darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol”;
(ii)
yn is-baragraff (l), yn lle “ofal plant neu wasanaethau addysg neu gael y gofal neu’r gwasanaethau hynny” rhodder “wasanaethau addysgol neu gael y gwasanaethau hynny”;
(iii)
ar ôl is-baragraff (l) mewnosoder—
“(la)
cymryd rhan mewn gwasanaethau wedi eu trefnu er datblygiad neu lesiant plant (gan gynnwys chwaraeon, cerddoriaeth a gweithgareddau hamdden eraill megis y rheini a ddarperir ar gyfer plant y tu allan i oriau’r ysgol ac yn ystod gwyliau’r ysgol), neu hwyluso’r gwasanaethau hynny;”;
(c)
ym mharagraff 4(2)—
(i)
yn is-baragraff (d), yn lle “darparu neu gael gofal neu gynhorthwy, gan gynnwys gofal personol perthnasol,” rhodder “darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol”;
(ii)
yn is-baragraff (l), yn lle “ofal plant neu wasanaethau addysg neu gael y gofal neu’r gwasanaethau hynny” rhodder “wasanaethau addysgol neu gael y gwasanaethau hynny”;
(iii)
ar ôl is-baragraff (l) mewnosoder—
“(la)
cymryd rhan mewn gwasanaethau wedi eu trefnu er datblygiad neu lesiant plant (gan gynnwys chwaraeon, cerddoriaeth a gweithgareddau hamdden eraill megis y rheini a ddarperir ar gyfer plant y tu allan i oriau’r ysgol ac yn ystod gwyliau’r ysgol), neu hwyluso’r gweithgareddau hynny;”.
(10) Ar ôl Atodlen 4A mewnosoder—
Rheoliad 14D
“ATODLEN 4B
Ardaloedd cyfyngiadau teithio
Rhan 1: Lloegr
1.  Ardaloedd y canlynol, a ddynodir yn ardaloedd Haen 2 gan Reoliadau Diogelu Iechyd (Coronafeirws, Lefel Rhybudd COVID-19 Leol) (Uchel) (Lloegr) 2020(4) neu’n ardaloedd Haen 3 gan Reoliadau Diogelu Iechyd (Coronafeirws, Lefel Rhybudd COVID-19 Leol) (Uchel Iawn) (Lloegr) 2020(5)—
Cumbria
Cyngor Bwrdeistref Barrow-in-Furness
De Swydd Efrog
Cyngor Bwrdeistref Fetropolitanaidd Barnsley
Cyngor Bwrdeistref Fetropolitanaidd Rotherham
Cyngor Dinas Sheffield
Cyngor Doncaster
Durham
Cyngor Sir Durham
Essex
Cyngor Basildon
Cyngor Bwrdeistref Brentwood
Cyngor Bwrdeistref Castle Point
Cyngor Bwrdeistref Colchester
Cyngor Dinas Chelmsford
Cyngor Dosbarth Braintree
Cyngor Dosbarth Epping Forest
Cyngor Dosbarth Maldon
Cyngor Dosbarth Rochford
Cyngor Dosbarth Tendring
Cyngor Dosbarth Uttlesford
Cyngor Harlow
Glannau Mersi
Cyngor Bwrdeistref Fetropolitanaidd Knowsley
Cyngor Bwrdeistref Fetropolitanaidd Wirral
Cyngor Bwrdeistref Halton
Cyngor Bwrdeistref Sefton
Cyngor Bwrdeistref St Helens
Cyngor Dinas Lerpwl
Gogledd Swydd Efrog
Cyngor Dinas Caerefrog
Gorllewin Canolbarth Lloegr
Cyngor Bwrdeistref Fetropolitanaidd Sandwell
Cyngor Bwrdeistref Fetropolitanaidd Solihull
Cyngor Dinas Birmingham
Cyngor Dinas Wolverhampton
Cyngor Walsall
Gorllewin Swydd Efrog
Cyngor Bwrdeistref Fetropolitanaidd Calderdale
Cyngor Dinas Leeds
Cyngor Dosbarth Metropolitanaidd Dinas Bradford
Cyngor Metropolitanaidd Kirklees
Cyngor Wakefield
Llundain Fwyaf
Cyngor Bwrdeistref Barking a Dagenham
Cyngor Bwrdeistref Barnet
Cyngor Bwrdeistref Bexley
Cyngor Bwrdeistref Brent
Cyngor Bwrdeistref Bromley
Cyngor Bwrdeistref Camden
Cyngor Bwrdeistref Croydon
Cyngor Bwrdeistref Ealing
Cyngor Bwrdeistref Enfield
Cyngor Bwrdeistref Greenwich
Cyngor Bwrdeistref Hackney
Cyngor Bwrdeistref Hammersmith a Fulham
Cyngor Bwrdeistref Haringey
Cyngor Bwrdeistref Harrow
Cyngor Bwrdeistref Havering
Cyngor Bwrdeistref Hillingdon
Cyngor Bwrdeistref Hounslow
Cyngor Bwrdeistref Islington
Cyngor Bwrdeistref Kensington a Chelsea
Cyngor Bwrdeistref Kingston upon Thames
Cyngor Bwrdeistref Lambeth
Cyngor Bwrdeistref Lewisham
Cyngor Bwrdeistref Merton
Cyngor Bwrdeistref Newham
Cyngor Bwrdeistref Redbridge
Cyngor Bwrdeistref Richmond upon Thames
Cyngor Bwrdeistref Southwark
Cyngor Bwrdeistref Sutton
Cyngor Bwrdeistref Tower Hamlets
Cyngor Bwrdeistref Waltham Forest
Cyngor Bwrdeistref Wandsworth
Cyngor Cyffredin Dinas Llundain
Cyngor Dinas Westminster
Manceinion Fwyaf
Cyngor Bwrdeistref Fetropolitanaidd Bolton
Cyngor Bwrdeistref Fetropolitanaidd Bury
Cyngor Bwrdeistref Fetropolitanaidd Oldham
Cyngor Bwrdeistref Fetropolitanaidd Stockport
Cyngor Bwrdeistref Fetropolitanaidd Tameside
Cyngor Bwrdeistref Fetropolitanaidd Trafford
Cyngor Bwrdeistref Fetropolitanaidd Wigan
Cyngor Bwrdeistref Rochdale
Cyngor Dinas Manceinion
Cyngor Dinas Salford
Northumberland
Cyngor Sir Northumberland
Surrey
Cyngor Bwrdeistref Elmbridge
Swydd Derby
Cyngor Bwrdeistref Chesterfield
Cyngor Bwrdeistref Erewash
Cyngor Dosbarth Gogledd-ddwyrain Swydd Derby
Yn ardal Cyngor Bwrdeistref High Peak, yr ardaloedd etholiadol (fel y diffinnir “electoral area” gan adran 203(1) o Ddeddf Cynrychiolaeth y Bobl 1983(6)) a ganlyn—
Dinting
Gamesley
Hadfield North
Hadfield South
Howard Town
Old Glossop
Padfield
Simmondley
St John’s
Tintwistle
Whitfield
Swydd Gaer
Cyngor Bwrdeistref Warrington
Cyngor Dwyrain Swydd Gaer
Cyngor Gorllewin Swydd Gaer a Chaer
Swydd Gaerhirfryn
Cyngor Blackpool
Cyngor Bwrdeistref Blackburn gyda Darwen
Cyngor Bwrdeistref Burnley
Cyngor Bwrdeistref Chorley
Cyngor Bwrdeistref De Ribble
Cyngor Bwrdeistref Fylde
Cyngor Bwrdeistref Gorllewin Swydd Gaerhirfryn
Cyngor Bwrdeistref Hyndburn
Cyngor Bwrdeistref Pendle
Cyngor Bwrdeistref Ribble Valley
Cyngor Bwrdeistref Rossendale
Cyngor Bwrdeistref Wyre
Cyngor Dinas Caerhirfryn
Cyngor Dinas Preston
Swydd Gaerlŷr
Cyngor Bwrdeistref Oadby a Wigston
Cyngor Dinas Caerlŷr
Swydd Nottingham
Cyngor Bwrdeistref Broxtowe
Cyngor Bwrdeistref Gedling
Cyngor Bwrdeistref Rushcliffe
Cyngor Dinas Nottingham
Cyngor Dosbarth Ashfield
Cyngor Dosbarth Bassetlaw
Cyngor Dosbarth Mansfield
Cyngor Dosbarth Newark a Sherwood
Tees Valley
Cyngor Bwrdeistref Darlington
Cyngor Bwrdeistref Hartlepool
Cyngor Bwrdeistref Middlesbrough
Cyngor Bwrdeistref Redcar a Cleveland
Cyngor Bwrdeistref Stockton-on-Tees
Tyne a Wear
Cyngor De Tyneside
Cyngor Dinas Newcastle
Cyngor Dinas Sunderland
Cyngor Gateshead
Cyngor Gogledd Tyneside
Rhan 2: Yr Alban
2.  Yr ardal a ddynodir yn ardal wedi ei diogelu gan Reoliadau Diogelu Iechyd (Coronafeirws) (Cyfyngiadau a Gofynion) (Mesurau Ychwanegol Dros Dro) (Yr Alban) 2020(7), sydd wedi ei ffurfio o’r ardaloedd llywodraeth leol a ganlyn—
De Swydd Ayr
De Swydd Lanark
Dinas Caeredin
Dinas Glasgow
Dwyrain Lothian
Dwyrain Swydd Ayr
Dwyrain Swydd Dunbarton
Dwyrain Swydd Renfrew
Falkirk
Gogledd Swydd Ayr
Gogledd Swydd Lanark
Gorllewin Lothian
Gorllewin Swydd Dunbarton
Inverclyde
Midlothian
Stirling
Swydd Clackmannan
Swydd Renfrew
Rhan 3: Gogledd Iwerddon
3.  Gogledd Iwerddon yn ei chyfanrwydd.”
(1)
O.S. 2020/725 (Cy. 162), fel y’i diwygiwyd gan O.S. 2020/752 (Cy. 169), O.S. 2020/803 (Cy. 176), O.S. 2020/820 (Cy. 180), O.S. 2020/843 (Cy. 186), O.S. 2020/867 (Cy. 189), O.S. 2020/884 (Cy. 195), O.S. 2020/912 (Cy. 204), O.S. 2020/961 (Cy. 215), O.S. 2020/985 (Cy. 222), O.S. 2020/1007 (Cy. 224), O.S. 2020/1011 (Cy. 225), O.S. 2020/1022 (Cy. 227), O.S. 2020/1035 (Cy. 229), O.S. 2020/1040 (Cy. 230), O.S. 2020/1043 (Cy. 232), O.S. 2020/1049 (Cy. 235), O.S. 2020/1066 (Cy. 240), O.S. 2020/1079 (Cy. 242) ac O.S. 2020/1102 (Cy. 251).
(2)
O.S. 1999/3242. Diwygiwyd rheoliad 3 gan O.S. 2005/1541, O.S. 2015/21 ac O.S. 2015/1637.
(3)
2006 p. 47. Mewnosodwyd paragraff 7(3B) gan adran 66(2) o Ddeddf Diogelu Rhyddidau 2012 (p. 9).
(4)
O.S. 2020/1104.
(5)
O.S. 2020/1105.
(6)
p. 2. Diwygiwyd gan Atodlen 3 i Ddeddf Awdurdod Llundain Fwyaf 1999 (p. 29).
(7)
O.S.A. 2020/318.Mark Drakeford
Y Prif Weinidog, un o Weinidogion Cymru
Am 11.40 a.m. ar 16 Hydref 2020NODYN ESBONIADOL
(Nid yw’r nodyn hwn yn rhan o’r Rheoliadau)
Mae Rhan 2A o Ddeddf Iechyd y Cyhoedd (Rheoli Clefydau) 1984 yn galluogi Gweinidogion Cymru, drwy reoliadau, i wneud darpariaeth at ddiben atal, diogelu rhag, rheoli neu ddarparu ymateb iechyd y cyhoedd i fynychder neu ledaeniad haint neu halogiad yng Nghymru.
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae’r Rheoliadau hyn yn diwygio Rheoliadau Diogelu Iechyd (Cyfyngiadau Coronafeirws) (Rhif 2) (Cymru) 2020 (y “prif Reoliadau”). Mae’r diwygiadau—
(a)
yn gosod cyfyngiadau ar bersonau sy’n teithio i Gymru o rannau o Loegr, yr Alban a Gogledd Iwerddon sydd â chyfraddau uwch o achosion o’r coronafeirws, a chyfyngiadau cyfatebol ar bobl sy’n teithio o Gymru i ardaloedd o’r fath (gwneir hyn drwy gyfeirio at y rhannau o Gymru nad ydynt wedi eu dynodi’n ardaloedd diogelu iechyd lleol oherwydd y cyfyngiadau sydd eisoes yn eu lle ar fynd i’r ardaloedd hyn neu eu gadael);
(b)
yn darparu ei fod yn esgus rhesymol i fynd i ardal diogelu iechyd leol neu adael ardal o’r fath er mwyn cymryd rhan mewn gweithgareddau sydd wedi eu trefnu, neu hwyluso gweithgareddau sydd wedi eu trefnu, er datblygiad neu lesiant plant, ac yn addasu’r esgusodion rhesymol ar gyfer ymgynnull ac ar gyfer mynd i ardal diogelu iechyd leol a gadael ardal o’r fath fel eu bod yn gyson;
(c)
yn gwneud mân ddarpariaethau a darpariaethau canlyniadol eraill.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ni luniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.