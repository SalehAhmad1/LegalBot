OFFERYNNAU STATUDOL CYMRU
2019 Rhif 1079 (Cy. 192)
TRAFFIG FFYRDD, CYMRU
Rheoliadau Traffordd yr M4 (Cyffordd 40 (Tai-bach) i Gyffordd 42 (Earlswood), Castell-nedd Port Talbot) (Terfyn Cyflymder 50 mya) 2019
Gwnaed
2 Gorffennaf 2019
Gosodwyd gerbron Cynulliad Cenedlaethol Cymru
3 Gorffennaf 2019
Yn dod i rym
24 Gorffennaf 2019
Mae Gweinidogion Cymru, 3drwy arfer y pwerau a roddir iddynt gan adran 17(2), (3) a (3ZAA) o Ddeddf Rheoleiddio Traffig Ffyrdd 1984(1), ac ar ôl ymgynghori ag unrhyw gyrff cynrychioliadol y tybiwyd eu bod yn briodol yn unol ag adran 134(10) o’r Ddeddf honno, yn gwneud y Rheoliadau a ganlyn.
(1)
1984 p. 27. Diwygiwyd adran 17(2) gan baragraff 28(3) o Atodlen 8 i Ddeddf Ffyrdd Newydd a Gwaith Stryd 1991 (p. 22), a pharagraff 25 o Atodlen 4 i Ddeddf Traffig Ffyrdd 1991 (p. 40), ac Atodlen 8 iddi. Mewnosodwyd adran 17(3ZAA) gan adran 26(2) o Ddeddf Cymru 2017 (p. 4). Mewnosodwyd adran 134(10) gan baragraff 43(3) o Atodlen 6 i Ddeddf Cymru 2017 (p. 4).Enwi, cychwyn a dehongli
1.—(1) Enw’r Rheoliadau hyn yw Rheoliadau Traffordd yr M4 (Cyffordd 40 (Tai-bach) i Gyffordd 42 (Earlswood), Castell-nedd Port Talbot) (Terfyn Cyflymder 50 mya) 2019 a deuant i rym ar 24 Gorffennaf 2019.
(2) Yn y Rheoliadau hyn, ystyr “traffordd yr M4” yw traffordd yr M4 Llundain i Dde Cymru.Gosod terfyn cyflymder
2.  Ni chaiff neb yrru cerbyd modur yn gyflymach na 50 milltir yr awr ar y darnau o draffordd yr M4 a bennir yn yr Atodlen i’r Rheoliadau hyn.Dirymu
3.  Mae Rheoliadau Traffordd yr M4 (Port Talbot, Castell-nedd Port Talbot) (Terfyn Cyflymder 50 Mya) 2004(1) wedi eu dirymu.
(1)
O.S. 2004/2179 (Cy. 208).Ken Skates
Gweinidog yr Economi a Thrafnidiaeth, un o Weinidogion Cymru
2 Gorffennaf 2019Rheoliad 2
YR ATODLEN
DARNAU O DRAFFORDD YR M4
Y darnau a ganlyn o draffordd yr M4 o Gyffordd 40 (Tai-bach) i Gyffordd 42 (Earlswood) ym Mwrdeistref Sirol Castell-nedd Port Talbot—
(a)
y brif gerbytffordd o bwynt 3.5 cilometr i’r de-ddwyrain o bier canolog trosbont y ffordd ymadael tua’r gorllewin wrth Gyffordd 41 (Pentyla) hyd at bwynt 4.66 cilometr i’r gogledd-orllewin o bier canolog trosbont y ffordd ymadael tua’r gorllewin wrth Gyffordd 41 (Pentyla);
(b)
y ffyrdd ymadael tua’r gorllewin a thua’r dwyrain wrth Gyffordd 40 (Tai-bach) o’r gyffordd â’r brif gerbytffordd hyd at y gyffordd â phrif gerbytffordd gylchredol cylchfan yr A4107 Tai-bach;
(c)
y ffyrdd ymuno tua’r gorllewin a thua’r dwyrain wrth Gyffordd 40 (Tai-bach) o’r gyffordd â phrif gerbytffordd gylchredol cylchfan yr A4107 Tai-bach hyd at y gyffordd â’r brif gerbytffordd;
(d)
y ffordd ymuno tua’r gorllewin wrth Gyffordd 41 (Pentyla) o’i chyffordd â phrif gerbytffordd yr A48 hyd at ei chyffordd â’r brif gerbytffordd tua’r gorllewin;
(e)
y ffordd ymadael tua’r gorllewin wrth Gyffordd 41 (Pentyla) o’i chyffordd â’r brif gerbytffordd tua’r gorllewin am bellter o 783 o fetrau i gyfeiriad y gogledd-orllewin;
(f)
y ffordd ymuno tua’r dwyrain wrth Gyffordd 41 (Pentyla) o’i chyffordd â’r brif gerbytffordd tua’r dwyrain am bellter o 359 o fetrau i gyfeiriad y gogledd-orllewin;
(g)
y ffordd ymadael tua’r gorllewin wrth Gyffordd 42 (Earlswood) o’i chyffordd â’r brif gerbytffordd tua’r gorllewin am bellter o 266 o fetrau i gyfeiriad y de-orllewin; ac
(h)
y ffordd ymuno tua’r dwyrain wrth Gyffordd 42 (Earlswood) o’i chyffordd â’r brif gerbytffordd tua’r dwyrain am bellter o 235 o fetrau i gyfeiriad y gogledd-orllewin ac yna i gyfeiriad y de-ddwyrain.NODYN ESBONIADOL
(Nid yw’r nodyn hwn yn rhan o’r Rheoliadau)
Mae Gweinidogion Cymru yn gwneud y Rheoliadau hyn sy’n gosod terfyn cyflymder uchaf o 50 milltir yr awr (yn lle’r terfyn cyflymder cyffredinol o 70 milltir yr awr a osodir ar draffyrdd gan Reoliadau Traffig Traffyrdd (Terfyn Cyflymder) 1974 (O.S. 1974/502)) ar y darnau o draffordd yr M4 a bennir yn yr Atodlen i’r Rheoliadau hyn.
Mae Rheoliadau Traffordd yr M4 (Port Talbot, Castell-nedd Port Talbot) (Terfyn Cyflymder 50 Mya) 2004 (O.S. 2004/2179) (Cy. 208) wedi eu dirymu gan y Rheoliadau hyn. Bydd Gorchymyn Traffordd yr M4 (Cyffordd 41 (Pentyla) i Gyffordd 42 (Earlswood), Castell-nedd Port Talbot) (Terfyn Cyflymder 50 mya Dros Dro) 2018 (O.S. 2018/746) (Cy. 144) sydd mewn grym yn y lleoliad uchod yn cael ei ddirymu mewn gorchymyn dirymu ar wahân.
Ni luniwyd asesiad effaith rheoleiddiol llawn ar gyfer yr offeryn hwn gan fod y Rheoliadau hyn yn cadw’r terfyn presennol o 50 milltir yr awr am resymau diogelwch ar y ffordd ac yn ymestyn y darn yr effeithir arno er mwyn lleihau allyriadau o gerbydau a gwella ansawdd yr aer. Nid yw’r Rheoliadau hyn yn cael unrhyw effaith ar gostau busnes.