O F F E R Y N N A U  S T A T U D O L  
C Y M R U  
2019 Rhif 992 (Cy. 173) 
TRAFFIG FFYRDD, CYMRU 
Gorchymyn Cefnffyrdd yr A40 a’r 
A477 (Sanclêr, Sir Gaerfyrddin) 
(Terfyn Cyflymder 40 mya a Dileu 
Cyfyngiadau) 2019 
Gwnaed 
4 Mehefin 2019 
Yn dod i rym 
7 Mehefin 2019 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A40 a 
Chefnffordd yr A477, drwy arfer y pwerau a roddir 
iddynt gan adrannau 82(2), 83(1), 84(1)(a) a (2), a 
124(1)(d) o Ddeddf Rheoleiddio Traffig Ffyrdd 
1984(1), a pharagraff 27(1) o Atodlen 9 iddi, ac ar ôl 
ymgynghori â Phrif Swyddog Heddlu Dyfed-Powys, 
yn gwneud y Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffyrdd yr A40 a’r A477 (Sanclêr, Sir Gaerfyrddin) 
(Terfyn Cyflymder 40 mya a Dileu Cyfyngiadau) 2019 
a daw i rym ar 7 Mehefin 2019. 
2.Yn y Gorchymyn hwn: 
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2); 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
                                                                               
(1) 1984 p. 27; diwygiwyd adrannau 82(2) ac 83(1) gan adran 168 o 
Ddeddf Ffyrdd Newydd a Gwaith Stryd 1991 (p. 22), a pharagraffau 
59(3) a 60(2) o Atodlen 8 iddi. Amnewidiwyd adran 84(1) gan adran 
45(2) o Ddeddf Traffig Ffyrdd 1991 (p. 40). Amnewidiwyd adran 
84(2) gan baragraff 61 o Atodlen 8 i Ddeddf Ffyrdd Newydd a 
Gwaith Stryd 1991 (p. 22). Yn rhinwedd O.S. 1999/672, ac adran 162 
o Ddeddf Llywodraeth Cymru 2006 (p. 32), a pharagraff 30 o Atodlen 
11 iddi, mae’r pwerau hyn yn arferadwy bellach gan Weinidogion 
Cymru o ran Cymru. 
(2) Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o Atodlen 4 i 
Ddeddf Troseddu Cyfundrefnol Difrifol a’r Heddlu 2005 (p. 15), 
paragraff 29(2) o Atodlen 8(2) i Ddeddf Troseddu a’r Llysoedd 2013 
(p. 22) ac adran 50(4) a (5) o Ddeddf Dadreoleiddio 2015 (p. 20). 
 
2
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr 
“y 
gefnffordd/cefnffyrdd” 
(“the 
trunk 
road(s)”) yw Cefnffordd yr A40 Llundain i 
Abergwaun a Chefnffordd yr A477 Sanclêr i Ddoc 
Penfro;  
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiad 
3. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 40 milltir yr 
awr ar y darnau o’r gefnffordd a bennir yn Atodlen 1 
i’r Gorchymyn hwn. 
Dileu Cyfyngiadau 
4. Bydd y darnau o’r gefnffordd a bennir yn Atodlen 
2 i’r Gorchymyn hwn yn peidio â bod yn ffordd 
gyfyngedig at ddibenion adran 81 o Ddeddf 
Rheoleiddio Traffig Ffyrdd 1984. 
Dirymiadau 
5. Mae Gorchymyn y Gefnffordd (Sanclêr, Dyfed) 
(Ffyrdd 
Cyfyngedig) 
1981(3), 
Gorchymyn 
y 
Gefnffordd (Sanclêr, Dyfed) (Terfyn Cyflymder 40 
mya) 1982(4) a Gorchymyn Cefnffordd yr A477 
(Cylchfan Sanclêr i Gyffordd Bace, Sir Gaerfyrddin) 
(Terfyn Cyflymder 40 mya) 2004(5) wedi eu dirymu. 
 
 
Llofnodwyd o dan awdurdod Gweinidog yr Economi a 
Thrafnidiaeth, un o Weinidogion Cymru. 
 
Dyddiedig                                      4 Mehefin 2019 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
                                                                               
(3)  
O.S. 1981/243 
(4)  
O.S. 1982/348 
(5)  
O.S. 2004/74 (Cy. 8) 
 
3
YR ATODLENNI 
Darnau o Gefnffyrdd yr A40 a’r A477 yn Sanclêr, 
Sir Gaerfyrddin 
 
ATODLEN 1 
Terfyn Cyflymder 40 mya 
 
Y darn o gefnffordd yr A40 sy’n ymestyn o’i 
chyffordd ag ochr ddwyreiniol Cylchfan Sanclêr hyd at 
bwynt 70 metr i’r dwyrain o’r gyffordd honno. 
 
Y darn o gefnffordd yr A40 sy’n ymestyn o’i 
chyffordd ag ochr orllewinol Cylchfan Sanclêr hyd at 
bwynt 200 metr i’r gogledd-orllewin o’r gyffordd 
honno. 
 
Y darn o gefnffordd yr A477 sy’n ymestyn o’i 
chyffordd ag ochr dde-orllewinol Cylchfan Sanclêr 
hyd at bwynt 93 o fetrau i’r de-orllewin o ganolbwynt 
ei chyffordd â’r ffordd sy’n arwain i Bace, sef 
cyfanswm pellter o 875 o fetrau. 
 
Y darn cyfan o gerbytffordd gylchredol Cylchfan 
Sanclêr. 
 
ATODLEN 2 
Dileu Cyfyngiadau 
 
Y darn o gefnffordd yr A40 sy’n ymestyn o bwynt 70 
metr i’r dwyrain o’i chyffordd ag ochr ddwyreiniol 
Cylchfan Sanclêr hyd at bwynt 1,385 o fetrau i’r 
dwyrain o’r gyffordd honno. 
 
Y darn o gefnffordd yr A40 sy’n ymestyn o bwynt 200 
metr i’r gogledd-orllewin o’i chyffordd ag ochr 
orllewinol Cylchfan Sanclêr hyd at bwynt 790 o fetrau 
i’r gogledd-orllewin o’r gyffordd honno. 
 
Y darn o gefnffordd yr A40 sy’n ymestyn o’i 
chyffordd â’r A4066 y Stryd Fawr hyd at ei chyffordd 
â phrif gerbytffordd yr A40 tua’r dwyrain. 
