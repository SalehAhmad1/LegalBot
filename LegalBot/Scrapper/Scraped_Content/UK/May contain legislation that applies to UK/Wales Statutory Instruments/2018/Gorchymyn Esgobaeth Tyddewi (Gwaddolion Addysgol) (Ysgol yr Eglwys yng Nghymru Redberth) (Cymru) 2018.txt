 
 
O F F E R Y N N A U  S T A T U D O L  
C Y M R U  
2018 Rhif 886 (Cy. 175) 
ADDYSG, CYMRU 
Gorchymyn Esgobaeth Tyddewi 
(Gwaddolion Addysgol) (Ysgol yr 
Eglwys yng Nghymru Redberth) 
(Cymru) 2018 
NODYN ESBONIADOL 
(Nid yw’r nodyn hwn yn rhan o’r Gorchymyn) 
Mae’r Gorchymyn hwn yn penodi Ymddiriedolaeth 
Esgobaethol Tyddewi yn ymddiriedolwr gwaddol y 
sefydliad addysgol a adwaenid fel Sefydliad Ysgol 
Redberth. Mae’r Gorchymyn hefyd yn gwneud 
darpariaeth newydd, sef bod yr ymddiriedolwr i ddal 
yr 
asedau 
sy’n 
cynrychioli’r 
gwaddol 
ar 
yr 
ymddiriedolaethau statudol unffurf, fel a nodir yn yr 
Atodlen, er budd ysgolion gwirfoddol a sefydledig yr 
Eglwys yng Nghymru yn yr Esgobaeth.   
Mae’r Gorchymyn hefyd yn diddymu’r hawliau a 
ddaeth i ran unrhyw berson, o dan unrhyw 
ymddiriedolaeth a gododd yn rhinwedd adran 1 o 
Ddeddf Dychwelyd Safleoedd 1987, mewn cysylltiad 
â’r gwaddol.  
 
 
 
2
O F F E R Y N N A U  S T A T U D O L  
C Y M R U  
2018 Rhif 886 (Cy. 175) 
ADDYSG, CYMRU 
Gorchymyn Esgobaeth Tyddewi 
(Gwaddolion Addysgol) (Ysgol yr 
Eglwys yng Nghymru Redberth) 
(Cymru) 2018 
Gwnaed 
    18 Gorffennaf 2018 
Yn dod i rym 
 31 Gorffennaf 2018 
 
Dangoswyd er boddhad i Weinidogion Cymru fod y 
Gwaddol yn cael ei ddal neu wedi ei ddal mewn 
cysylltiad â darparu addysg grefyddol yn unol â 
daliadau’r Eglwys yng Nghymru mewn ysgol 
wirfoddol, o fewn ystyr “voluntary school” yn adran 
32 o Ddeddf Addysg 1996(1), y peidiwyd â defnyddio 
ei mangre at ddibenion ysgol. 
Mae cais i Weinidogion Cymru am Orchymyn i wneud 
darpariaeth newydd ar gyfer defnyddio’r Gwaddol 
wedi ei wneud gan Ymddiriedolaeth Esgobaethol 
Tyddewi, sef corff y mae’n ymddangos i Weinidogion 
Cymru ei fod yn awdurdod priodol yr Eglwys yng 
Nghymru at y diben hwnnw. 
Mae hysbysiad o’r Gorchymyn arfaethedig, ac o hawl 
personau sydd â buddiant i gyflwyno sylwadau, wedi 
ei roi yn unol â darpariaethau adran 555 o Ddeddf 
Addysg 1996. 
Ni chyflwynwyd unrhyw sylwadau ynglŷn â’r 
Gorchymyn arfaethedig. 
Mae asedau’r Sefydliad yn cynnwys y safle a ddaeth 
wedyn yn safle’r ysgol a gynhwyswyd yn y weithred  
Sefydlu, ac unrhyw adeiladau ar y safle hwnnw (neu’r 
enillion net o’u gwerthiant), yn ogystal ag unrhyw 
                                                                               
(1) 
1996 p.56. 
 
 
3
incwm a ddeilliodd o’r asedau hynny cyn i’r 
Gorchymyn hwn ddod i rym. 
Yn rhinwedd adran 1 o Ddeddf Dychwelyd Safleoedd 
1987 (“Deddf 1987”) cododd ymddiriedolaeth, neu 
gall fod ymddiriedolaeth wedi codi, mewn perthynas â 
safle’r ysgol uchod a gynhwyswyd yn y weithred  
Sefydlu. Mae Gweinidogion Cymru wedi eu bodloni 
bod pob cam rhesymol ymarferol wedi ei gymryd i 
ddod o hyd i unrhyw berson sydd, neu a all ddod yn 
rhywun sydd, â hawl fel buddiolwr o dan yr 
ymddiriedolaeth honno ac nad oes unrhyw hawliad gan 
unrhyw berson o’r fath sy’n dod o fewn darpariaethau 
adran 5(2)(a) o Ddeddf 1987. 
Mae Gweinidogion Cymru, drwy arfer y pwerau a 
roddwyd i’r Ysgrifennydd Gwladol gan adrannau 554 
a 556 o Ddeddf Addysg 1996(1) ac adran 5 o Ddeddf 
Dychwelyd Safleoedd 1987(2), ac a freiniwyd bellach 
ynddynt hwy, yn gwneud y Gorchymyn a ganlyn: 
Enwi, cychwyn a chymhwyso 
1.—(1) Enw’r Gorchymyn hwn yw Gorchymyn 
Esgobaeth Tyddewi (Gwaddolion Addysgol) (Ysgol yr 
Eglwys yng Nghymru Redberth) (Cymru) 2018 a daw 
i rym ar 31 Gorffennaf  2018. 
(2) Mae’r Gorchymyn hwn yn gymwys o ran 
Cymru. 
Dehongli 
2. Yn y Gorchymyn hwn, oni fydd y cyd-destun yn 
mynnu fel arall— 
ystyr “asedau’r Sefydliad” (“the Foundation 
assets”) yw’r asedau sy’n cynrychioli’r Gwaddol 
ar hyn o bryd; 
ystyr 
“yr 
Esgobaeth” 
(“the 
Diocese”) 
yw 
Esgobaeth Tyddewi, a 
rhaid dehongli “yr 
Ymddiriedolaeth Esgobaethol” (“the Diocesan 
Trust”) yn unol â hynny; 
ystyr “y Gwaddol” (“the Endowment”) yw’r 
gwaddol a gynhwyswyd yn y weithred Sefydlu;  
                                                                               
(1) 
1996 p.56. Amnewidiwyd adran 554(1) gan baragraff 168(2) 
o Atodlen 30 i Ddeddf Safonau a Fframwaith Ysgolion 1998 
(p.15). Amnewidiwyd adran 554(3)(a) gan baragraff 168(3) 
o Atodlen 30 i Ddeddf Safonau a Fframwaith Ysgolion 1998.  
Diwygiwyd adran 554(3)(b) gan baragraff 168(3)(b) o 
Atodlen 30 i Ddeddf Safonau a Fframwaith Ysgolion 1998. 
Diwygiwyd adran 556(2)(a) gan baragraff 169(a) o Atodlen 
30 i Ddeddf Safonau a Fframwaith Ysgolion 1998. 
Diwygiwyd adran 556(2)(b) gan baragraff 169(b) o Atodlen 
30 i Ddeddf Safonau a Fframwaith Ysgolion 1998. 
(2) 
1987 p.15. 
 
 
4
ystyr “y Sefydliad” (“the Foundation”) yw’r 
sefydliad addysgol a adwaenid fel Sefydliad Ysgol 
Wirfoddol a Reolir yr Eglwys yng Nghymru 
Redberth (a adwaenid gynt fel Hen Ysgol 
Redberth) a sefydlwyd gan y weithred Sefydlu; 
ystyr “y weithred Sefydlu” (“the Founding deed”) 
yw’r weithred a wnaed ar 28 Mehefin 1852 rhwng 
George Lort Phillips (1) a’r Parchedig John Phelps 
(2);  
mae i “ysgol sefydledig” yr un ystyr a roddir i 
“foundation 
school” 
yn 
Neddf 
Safonau 
a 
Fframwaith Ysgolion 1998(1); ac 
mae i “ysgol wirfoddol” yr un ystyr a roddir i 
“voluntary 
school” 
yn 
Neddf 
Safonau 
a 
Fframwaith Ysgolion 1998.   
Diddymu hawliau o dan Ymddiriedolaeth Deddf 
Dychwelyd Safleoedd 
3. Mae hawliau unrhyw berson sydd, neu a all ddod 
yn rhywun sydd, â hawl fel buddiolwr o dan yr 
ymddiriedolaeth a gododd neu a all fod wedi codi yn 
rhinwedd adran 1 o Ddeddf Dychwelyd Safleoedd 
1987 mewn cysylltiad â’r tir a gynhwysir yn y 
Gwaddol, wedi eu diddymu drwy’r Gorchymyn hwn.  
Ymddiriedolwr a breinio 
4.—(1) Mae’r Gorchymyn hwn yn penodi’r 
Ymddiriedolaeth 
Esgobaethol 
i 
fod 
yn 
Ymddiriedolwr— 
(a) y Sefydliad, a 
(b) asedau’r Sefydliad.  
(2) Mae’r holl gronfeydd sydd, yn union cyn 
dyddiad y Gorchymyn hwn, yn eiddo i’r Sefydliad, 
neu a ddelir mewn ymddiriedolaeth ar gyfer y 
Sefydliad neu ar gyfer unrhyw berson sydd â hawl fel 
buddiolwr o dan ymddiriedolaeth a gododd o dan 
adran 1 o Ddeddf Dychwelyd Safleoedd 1987 (ac 
eithrio unrhyw gronfeydd a ddelir eisoes gan yr 
Ymddiriedolaeth Esgobaethol) i’w trosglwyddo i’r 
Ymddiriedolaeth Esgobaethol, ac mae pob gweithred 
sy’n angenrheidiol at y diben hwnnw i gael ei 
chyflawni gan unrhyw berson sy’n dal y cronfeydd 
hynny. 
Gweinyddu’r Sefydliad 
5.—(1) 
Awdurdodir 
yr 
Ymddiriedolaeth 
Esgobaethol i werthu unrhyw eiddo rhydd-ddaliadol 
neu lesddaliadol sy’n gynwysedig yn asedau’r 
Sefydliad, a rhaid iddi, hyd nes gwerthir eiddo o’r fath, 
                                                                               
(1) 
1998 p.31. 
 
 
5
ei osod a’i reoli fel arall yn unol â’r gyfraith 
gyffredinol sy’n gymwys i reolaeth eiddo a ddelir 
mewn ymddiriedolaeth at ddibenion elusennol. 
(2) Mae’r Ymddiriedolaeth Esgobaethol i ddal 
asedau’r Sefydliad ar yr ymddiriedolaethau statudol 
unffurf, er budd ysgolion gwirfoddol neu ysgolion 
sefydledig yr Eglwys yng Nghymru o fewn yr 
Esgobaeth.  
(3) Yn yr erthygl hon, ystyr “ymddiriedolaethau 
statudol unffurf” (“uniform statutory trusts”) yw’r 
ymddiriedolaethau a nodir yn yr Atodlen (sef yr 
ymddiriedolaethau statudol unffurf a nodir yn Atodlen 
36 i Ddeddf Addysg 1996 fel y maent yn gymwys 
mewn perthynas ag asedau’r Sefydliad). 
Cydgrynhoi 
6. Caniateir i asedau’r Sefydliad gael eu cydgrynhoi 
ag unrhyw waddol presennol a ddelir at y dibenion a 
bennir yn yr Atodlen.  
                                                                                        
 
Kirsty Williams 
Ysgrifennydd y Cabinet dros Addysg, un o 
Weinidogion Cymru  
18 Gorffennaf 2018 
 
 
6
 
YR ATODLEN 
Erthygl 5(3) 
 
1. Caiff yr Ymddiriedolaeth Esgobaethol, ar ôl talu 
unrhyw dreuliau a achosir iddi mewn cysylltiad â 
gweinyddu’r Sefydliad, ddefnyddio cyfalaf ac incwm 
asedau’r Sefydliad at unrhyw un neu ragor o’r 
dibenion a ganlyn— 
(a) ar gyfer prynu, neu tuag at brynu, safle ar 
gyfer, neu godi, gwella neu ehangu mangre 
unrhyw ysgol berthnasol yn yr Esgobaeth; 
(b) ar gyfer cynnal unrhyw ysgol berthnasol yn yr 
Esgobaeth; 
(c) ar gyfer prynu, neu tuag at brynu, safle ar 
gyfer, neu godi, gwella neu ehangu mangre tŷ 
athro neu athrawes ar gyfer ei ddefnyddio 
mewn cysylltiad ag unrhyw ysgol berthnasol 
yn yr Esgobaeth; a 
(d) ar gyfer cynnal tŷ athro neu athrawes ar gyfer 
ei ddefnyddio mewn cysylltiad ag unrhyw 
ysgol berthnasol yn yr Esgobaeth. 
2. Caiff yr Ymddiriedolaeth Esgobaethol hefyd, ar ôl 
talu unrhyw dreuliau a achosir iddi mewn cysylltiad â 
gweinyddu’r Sefydliad, ddefnyddio incwm asedau’r 
Sefydliad at unrhyw un neu ragor o’r dibenion a 
ganlyn— 
(a) ar gyfer darparu, neu tuag at ddarparu, 
cyngor, arweiniad ac adnoddau (gan gynnwys 
deunyddiau) mewn cysylltiad ag unrhyw fater 
sy’n ymwneud â rheolaeth unrhyw ysgol 
berthnasol yn yr Esgobaeth, neu’r addysg a 
ddarperir mewn unrhyw ysgol o’r fath; 
(b) darparu gwasanaethau ar gyfer cynnal unrhyw 
arolygiad o unrhyw ysgol berthnasol yn yr 
Esgobaeth sy’n ofynnol o dan Ran 1 o Ddeddf 
Addysg 2005(1); ac 
(c) talu’r gost o gyflogi staff neu eu cymryd 
ymlaen mewn cysylltiad â— 
(i) defnyddio incwm asedau’r Sefydliad at y 
naill neu’r llall o’r dibenion y cyfeirir 
atynt yn is-baragraffau (a) a (b), 
(ii) defnyddio cyfalaf neu incwm asedau’r 
Sefydliad at unrhyw un neu ragor o’r 
dibenion y cyfeirir atynt ym mharagraff 
1. 
3. Ystyr “ysgol berthnasol” (“relevant school”) yw 
ysgol o’r math y cyfeirir ato yn erthygl 5(2). 
                                                                               
(1) 
2005 p.18. 
