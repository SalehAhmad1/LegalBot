O F F E R Y N N A U  S T A T U D O L  
C Y M R U  
2018 Rhif 1010 (Cy. 208) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 23 (Llanddulas) i 
Gyffordd 22 (Hen Golwyn), 
Bwrdeistref Sirol Conwy) 
(Gwaharddiadau a Chyfyngiadau 
Traffig Dros Dro) 2018 
Gwnaed 
11 Medi 2018 
Yn dod i rym 
17 Medi 2018 
Mae Gweinidogion Cymru, sef yr awdurdod traffig ar 
gyfer y darnau perthnasol o Gefnffordd yr A55, wedi 
eu bodloni y dylid cyfyngu ar draffig a/neu ei wahardd 
ar ddarnau penodedig o’r gefnffordd oherwydd gwaith 
y bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli  
1. Enw’r Gorchymyn Cefnffordd yr A55 (Cyffordd 
23 (Llanddulas) i Gyffordd 22 (Hen Golwyn), 
Bwrdeistref 
Sirol 
Conwy) 
(Gwaharddiadau 
a 
Chyfyngiadau Traffig Dros Dro) 2018 a daw i rym ar 
17 Medi 2018. 
 
 
 
 
 
 
(1) 1984 p.27; amnewidiwyd adran 14 gan adran 1(1) o Ddeddf Traffig  
Ffyrdd (Cyfyngiadau Dros Dro) 1991 (p.26) ac Atodlen 1 iddi.  Yn 
rhinwedd O.S. 1999/672, ac adran 162 o Ddeddf Llywodraeth 
Cymru 2006 (p.32) a pharagraff 30 o Atodlen 11 iddi, mae’r 
pwerau hyn yn arferadwy bellach gan Weinidogion Cymru o ran 
Cymru. 
 
2
2. (1) Yn y Gorchymyn hwn: 
 
ystyr “cerbyd esempt” (“exempted vehicle”) yw: 
 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2) neu mewn 
cysylltiad â’r gwaith sy’n arwain at y 
Gorchymyn hwn; 
(b) unrhyw gerbyd sy’n cael ei ddefnyddio at  
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru   
cerbydau ar gyflymderau uchel;  
 
ystyr “cyfnod y gwaith” (“works period”) yw 
cyfnod sy’n dechrau am 00:01 o’r gloch ar 17 
Medi 2018 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
 
ystyr “y gefnffordd” (“the trunk road”) yw 
Cefnffordd yr A55 Caer i Fangor;  
 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
 
(2) Mae unrhyw gyfeiriad yn y Gorchymyn hwn at 
erthygl â rhif yn gyfeiriad at yr erthygl sy’n dwyn y 
rhif hwnnw yn y Gorchymyn hwn. 
 
 
 
 
 
 
 
(2) Diwygiwyd adran 87 gan baragraff 55 o Atodlen 1 i Ddeddf y  
Gwasanaethau Tân ac Achub 2004 (p.21), paragraff 42 o Atodlen 4 
i Ddeddf Troseddu Cyfundrefnol Difrifol a’r Heddlu 2005 (p. 15), 
paragraff 29(2) o Atodlen 8 i Ddeddf Troseddu a’r Llysoedd 2013 
(p.22) ac adran 50(4) a (5) o Ddeddf Dadreoleiddio 2015 (p. 20). 
 
3
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd ar y gerbytffordd tua’r gorllewin neu’r 
gerbytffordd tua’r dwyrain ar y darn o’r gefnffordd a 
bennir yn Atodlen 1 i’r Gorchymyn hwn. 
4. (1) Tra bo traffig yn cael ei wahardd rhag symud 
ar y gerbytffordd tua’r gorllewin gan erthygl 3 ond, yn 
unol ag erthygl 12, nad yw’n cael ei wahardd rhag 
symud ar y gerbytffordd tua’r dwyrain, ni chaiff neb 
yrru unrhyw gerbyd, na pheri na chaniatáu i unrhyw 
gerbyd: 
(i) mynd yn lôn allanol cerbytffordd tua’r 
dwyrain y gefnffordd i unrhyw gyfeiriad 
ac eithrio tua’r gorllewin; 
(ii) mynd i unrhyw gyfeiriad ac eithrio tua’r   
gorllewin drwy unrhyw un o’r bylchau 
yn llain ganol y darnau o’r gefnffordd a 
bennir yn Atodlen 2 i’r Gorchymyn hwn. 
 
   (2) Tra bo traffig yn cael ei wahardd rhag symud ar 
y gerbytffordd tua’r dwyrain gan erthygl 3 ond, yn 
unol ag erthygl 12, nad yw’n cael ei wahardd rhag 
symud yn y gerbytffordd tua’r gorllewin, ni chaiff neb 
yrru unrhyw gerbyd, na pheri na chaniatáu i unrhyw 
gerbyd: 
(i) mynd yn lôn allanol cerbytffordd tua’r 
gorllewin 
y 
gefnffordd 
i 
unrhyw 
gyfeiriad ac eithrio tua’r dwyrain; 
(ii) mynd i unrhyw gyfeiriad ac eithrio tua’r    
dwyrain drwy unrhyw un o’r bylchau yn 
llain ganol y darnau o’r gefnffordd a 
bennir yn Atodlen 2 i’r Gorchymyn hwn. 
5. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw 
gerbyd, ac eithrio cerbyd esempt, fynd ar y darn o’r 
ffordd ymuno a bennir yn Atodlen 3 i’r Gorchymyn 
hwn. 
6. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd, ac eithrio 
cerbyd esempt, gael ei ddefnyddio yn y fath fodd fel ei 
fod yn goddiweddyd unrhyw gerbyd arall ar y darnau 
o’r gefnffordd a bennir yn Atodlen 6 i’r Gorchymyn 
hwn. 
7. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
sy’n cario llwyth lletach na 3.2 metr gael ei yrru ar y 
darnau o’r gefnffordd a bennir yn Atodlen 7 i’r 
Gorchymyn hwn. 
 
4
Cyfyngiadau 
8. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd yn gyflymach na 30 milltir yr awr ar y darn o’r 
gefnffordd a bennir yn Atodlen 4 i’r Gorchymyn hwn. 
9. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd yn gyflymach na 40 milltir yr awr ar y darn o’r 
gefnffordd a bennir yn Atodlen 4 i’r Gorchymyn hwn. 
10. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd yn gyflymach na 50 milltir yr awr ar y darn o’r 
gefnffordd a bennir yn Atodlen 5 i’r Gorchymyn hwn. 
Ataliadau Dros Dro   
11.Mae darpariaethau Rheoliad 8 o Reoliadau 
Ffordd Arbennig (Llanddulas i Fae Colwyn) 1984(3) 
wedi eu hatal dros dro i’r graddau y maent yn gymwys 
i’r darnau o’r gefnffordd a bennir yn Atodlen 2 i’r 
Gorchymyn hwn yn ystod yr adegau hynny y mae’r 
gwaharddiadau a bennir yn erthygl 4 yn weithredol. 
12.  Mae unrhyw ddarpariaethau statudol sy’n 
cyfyngu ar gyflymder cerbydau ar y darnau perthnasol 
o’r gefnffordd a bennir yn Atodlenni 4 a 5 i’r 
Gorchymyn hwn wedi eu hatal dros dro ar yr adegau 
hynny pan fo’r cyfyngiadau a bennir yn erthyglau 8, 9 
a 10 yn weithredol. 
Cymhwyso 
13. (1) Ni fydd y gwaharddiadau a’r cyfyngiadau yn 
erthyglau 3, 4, 5, 6, 7, 8, 9 a 10 yn gymwys ond ar yr 
adegau hynny ac i’r graddau hynny y bydd arwyddion 
traffig yn eu dangos. 
          (2) Nid yw unrhyw derfynnau cyflymder a 
osodir gan y Gorchymyn hwn yn gymwys i gerbyd 
esempt. 
Cyfnod Para’r Gorchymyn hwn 
14. Bydd y Gorchymyn hwn yn para am 18 mis ar y 
mwyaf. 
 
 
 
 
 
 
 
(3) O.S. 1984/1719. 
 
5
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig                                            11 Medi 2018    
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
YR ATODLENNI 
 
ATODLEN 1 
 
Gwrthlif Dros Dro 
Y darn o gefnffordd sy’n ymestyn o bwynt 200 o 
fetrau i’r gorllewin o ganolbwynt Cyffordd 23 
(Llanddulas) hyd at bwynt 200 metr i’r dwyrain o Bont 
yr Enfys (Llanddulas). 
 
ATODLEN 2 
 
Terfynau’r bylchau yn y llain ganol 
Y bwlch yn y llain ganol yn y man croesi gorllewinol 
sy’n ymestyn o bwynt 200 metr i’r dwyrain o Bont yr 
Enfys (Llanddulas) hyd at bwynt 400 metr i’r dwyrain 
o Bont yr Enfys (Llanddulas). 
Y bwlch yn y llain ganol yn y man croesi dwyreiniol 
sy’n ymestyn o bwynt 480 o fetrau i’r gorllewin o 
ganolbwynt Cyffordd 23 (Llanddulas) hyd at bwynt 
330 o fetrau i’r gorllewin o ganolbwynt Cyffordd 23 
(Llanddulas). 
 
ATODLEN 3 
 
Gwahardd Cerbydau Dros Dro 
Y darn o’r ffordd ymuno tua’r gorllewin wrth 
Gyffordd 23 (Llanddulas) o’r gylchfan i’r A547 hyd at 
y pwynt y mae’n uno â phrif gerbytffordd yr A55. 
 
ATODLEN 4 
 
Terfyn Cyflymder 30 mya neu 40 mya Dros Dro 
Y darn o gefnffordd sy’n ymestyn o ganolbwynt 
Cyffordd 21 (Bae Colwyn), hyd at ganolbwynt 
Cyffordd 23A (Pen-sarn). 
 
 
6
ATODLEN 5 
 
Terfyn Cyflymder 50 mya Dros Dro 
Y darn o gefnffordd sy’n ymestyn o’r terfyn cyflymder 
50/70 mya parhaol wrth Bont yr Enfys (Llanddulas) 
hyd at ganolbwynt Cyffordd 23A (Pen-sarn). 
 
ATODLEN 6 
 
Gwahardd Goddiweddyd 
Y darn o gerbytffordd tua’r dwyrain y gefnffordd sy’n 
ymestyn o bwynt 150 o fetrau i’r dwyrain o ddiwedd y 
ffordd ymadael tua’r dwyrain wrth Gyffordd 22 (Hen 
Golwyn) am oddeutu 3.5 cilomedr hyd at drwyniad y 
ffordd ymadael tua’r dwyrain wrth Gyffordd 23 
(Llanddulas). 
Y darn o gerbytffordd tua’r gorllewin y gefnffordd 
sy’n ymestyn o bwynt 150 o fetrau i’r gorllewin o’r 
gilfan tua’r gorllewin wrth Gyffordd 23 (Llanddulas) 
tua’r gorllewin am oddeutu 3.9 cilomedr.  
 
ATODLEN 7 
 
Cyfyngu ar led cerbydau 3.2 metr neu’n lletach 
Y darn o gerbytffordd tua’r dwyrain y gefnffordd sy’n 
ymestyn o drwyniad y ffordd ymadael tua’r dwyrain 
wrth Gyffordd 17 (Morfa Conwy) hyd at ddiwedd y 
trwyniad yn y man y mae’r ffordd ymuno tua’r 
dwyrain yn ymuno â phrif gerbytffordd yr A55 wrth 
Gyffordd 23 (Llanddulas). 
Y darnau o’r ffyrdd ymuno tua’r dwyrain wrth 
Gyffordd 17 (Morfa Conwy), Cyffordd 18 (Cyffordd 
Llandudno), Cyffordd 19 (Llandudno), Cyffordd 20 
(Brompton Avenue), Cyffordd 21 (Bae Colwyn) a 
Chyffordd 22 (Hen Golwyn). 
Y darn o gerbytffordd tua’r gorllewin y gefnffordd 
sy’n ymestyn o drwyniad dechrau’r gilfan tua’r 
gorllewin oddi ar y gerbytffordd tua’r gorllewin i’r 
dwyrain o Gyffordd 24 (Abergele) hyd at y man y 
mae’r ffordd ymuno tua’r gorllewin yn uno â’r brif 
gerbytffordd tua’r gorllewin wrth Gyffordd 22 (Hen 
Golwyn). 
Y darnau o’r ffyrdd ymuno tua’r gorllewin wrth 
Gyffordd 24 (Abergele) a Chyffordd 23a (Pen-sarn). 
