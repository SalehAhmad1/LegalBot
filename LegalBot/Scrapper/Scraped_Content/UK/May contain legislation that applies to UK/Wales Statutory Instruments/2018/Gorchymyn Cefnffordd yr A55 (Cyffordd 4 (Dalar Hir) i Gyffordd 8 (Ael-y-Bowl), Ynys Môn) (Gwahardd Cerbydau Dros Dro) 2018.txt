O F F E R Y N N A U  S T A T U D O L  
C Y M R U  
2018 Rhif 668 (Cy. 127) 
TRAFFIG FFYRDD, CYMRU 
Gorchymyn Cefnffordd yr A55 
(Cyffordd 4 (Dalar Hir) i Gyffordd 
8 (Ael-y-Bowl), Ynys Môn) 
(Gwahardd Cerbydau Dros Dro) 
2018 
Gwnaed 
31 Mai 2018 
Yn dod i rym 
4 Mehefin 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A55 Llundain 
i Gaergybi, wedi eu bodloni y dylid gwahardd traffig 
ar ddarnau penodedig o’r gefnffordd oherwydd gwaith 
y bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adrannau 14(1), (4), (7) a 124 o 
Ddeddf Rheoleiddio Traffig Ffyrdd 1984(1), a 
pharagraff 27 o Atodlen 9 iddi, yn gwneud y 
Gorchymyn hwn.   
Enwi, cychwyn a dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Cyffordd 4 (Dalar Hir) i Gyffordd 
8 (Ael-y-Bowl), Ynys Môn) (Gwahardd Cerbydau 
Dros Dro) 2018 a daw i rym ar 4 Mehefin 2018. 
2.—(1) Yn y Gorchymyn hwn: 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 10:00 o’r 
gloch ar 4 Mehefin 2018 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith; 
                                                                               
(1) 
1984 p.27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p.26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p.32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
ystyr “y gefnffordd” (“the trunk road”) yw 
Cefnffordd yr A55 Llundain i Gaergybi. 
(2) Mae unrhyw gyfeiriad yn y Gorchymyn hwn at 
erthygl neu Atodlen â rhif yn gyfeiriad at yr erthygl 
neu’r Atodlen sy’n dwyn y rhif hwnnw yn y 
Gorchymyn hwn. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw 
gerbyd, gael ei yrru ar naill ai cerbytffordd tua’r 
dwyrain neu gerbytffordd tua’r gorllewin y darn o’r 
gefnffordd a bennir yn Atodlen 1. 
4.—(1) Tra bo traffig yn cael ei wahardd rhag symud 
ar y gerbytffordd tua’r dwyrain gan erthygl 3 ond, yn 
unol ag erthygl 9, nad yw’n cael ei wahardd rhag 
symud ar y gerbytffordd tua’r gorllewin, ni chaiff neb 
yrru unrhyw gerbyd, na pheri na chaniatáu i unrhyw 
gerbyd fynd yn lôn allanol cerbytffordd tua’r gorllewin 
y gefnffordd i unrhyw gyfeiriad ac eithrio tua’r 
dwyrain. 
(2) Tra bo traffig yn cael ei wahardd rhag symud ar y 
gerbytffordd tua’r gorllewin gan erthygl 3 ond, yn unol 
ag erthygl 9, nad yw’n cael ei wahardd rhag symud ar 
y gerbytffordd tua’r dwyrain, ni chaiff neb yrru 
unrhyw gerbyd, na pheri na chaniatáu i unrhyw gerbyd 
fynd yn lôn allanol cerbytffordd tua’r dwyrain y 
gefnffordd i unrhyw gyfeiriad ac eithrio tua’r 
gorllewin. 
5. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
sy’n 3 metr o led neu’n fwy fynd ar y darn o’r 
gefnffordd a bennir yn Atodlen 1. 
6. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
gael ei yrru ar y darnau o’r gefnffordd a bennir yn 
Atodlenni 2 a 3. 
Atal Dros Dro 
7. Mae darpariaethau Gorchymyn Cefnffordd yr A55 
(Cilfannau rhwng Cyffordd 2 (Bae Trearddur) a 
Chyffordd 8 (Llanfair Pwllgwyngyll), Ynys Môn) 
(Cyfyngu ar Aros) 2016(2), fel y maent yn gymwys i 
gilfannau’r gefnffordd rhwng Cyffordd 4 (Dalar Hir) a 
Chyffordd 8 (Ael-y-Bowl), wedi eu hatal dros dro yn 
ystod cyfnod y gwaith. 
                                                                               
(2) 
O.S. 2016/256 (Cy. 90) 
 
3
Dirymu 
8. Mae Gorchymyn Cefnffordd yr A55 (Ffyrdd 
Ymuno ac Ymadael wrth Gyffordd 6 (Tyrpeg Nant), 
Ynys Môn) (Gwahardd Cerbydau Dros Dro) 2018(3) 
wedi ei dirymu. 
Cymhwyso 
9. Ni fydd y gwaharddiadau yn erthyglau 3, 4, 5 a 6 
yn gymwys ond ar yr adegau hynny ac i’r graddau 
hynny y bydd arwyddion traffig yn eu dangos. 
Cyfnod Para’r Gorchymyn hwn 
10. Bydd y Gorchymyn hwn yn para am 12 mis ar y 
mwyaf. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig 
31 Mai 2018 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
 
YR ATODLENNI 
Y darnau o’r gefnffordd rhwng Cyffordd 4 a 
Chyffordd 8 ar Ynys Môn 
 
ATODLEN 1 
Gwrthlif a Gwahardd Cerbydau Llydan Dros Dro 
 
Y darn o’r gefnffordd sy’n ymestyn o bwynt 3.07 
cilometr i’r gorllewin o ganolbwynt Cyffordd 6 
(Tyrpeg Nant) hyd at bwynt 876 o fetrau i’r dwyrain o 
ganolbwynt y gyffordd honno. 
 
ATODLEN 2 
Gwahardd Cerbydau Dros Dro 
 
Y darnau cyfan o ffyrdd ymadael ac ymuno tua’r 
dwyrain a thua’r gorllewin Cyffordd 6 (Tyrpeg Nant). 
 
 
 
 
                                                                               
(3)             O.S. 2018/583 (Cy.108) 
 
 
4
ATODLEN 3 
Cau Cilfannau Dros Dro 
 
Y darnau cyfan o gilfannau’r gefnffordd rhwng 
Cyffordd 4 (Dalar Hir) a Chyffordd 8 (Ael-y-Bowl). 
 
