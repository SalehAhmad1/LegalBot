O F F E R Y N N A U  S T A T U D O L  
C Y M R U  
2018 Rhif 868 (Cy. 170) 
TRAFFIG FFYRDD, CYMRU 
Gorchymyn Cefnffordd yr A487 
(Stryd y Castell a Heol Eryri, 
Penrhyndeudraeth, Gwynedd) 
(Gwahardd Aros) 2018 
Gwnaed 
17 Gorffennaf 2018 
Yn dod i rym 
20 Gorffennaf 2018 
Mae Gweinidogion Cymru, sef yr awdurdod traffig ar 
gyfer Cefnffordd yr A487, drwy arfer y pwerau a 
roddir iddynt gan adrannau 1(1), 2(1) a (2) a 4(2) o 
Ddeddf Rheoleiddio Traffig Ffyrdd 1984(1), ac ar ôl 
ymgynghori â Phrif Swyddog Heddlu Gogledd Cymru, 
yn gwneud y Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A487 (Stryd y Castell a Heol Eryri, 
Penrhyndeudraeth, Gwynedd) (Gwahardd Aros) 2018 
a daw i rym ar 20 Gorffennaf 2018. 
2. Yn y Gorchymyn hwn: 
mae i “bathodyn person anabl” (“disabled person’s 
badge”) yr ystyr a roddir yn rheoliad 2(1) o 
Reoliadau Personau Anabl (Bathodynnau ar gyfer 
Cerbydau Modur) (Cymru) 2000(2); 
mae i “disg parcio” (“parking disc”) yr ystyr a 
roddir yn rheoliad 8(5) o Reoliadau Gorchmynion 
Traffig Awdurdodau Lleol (Esemptiadau ar gyfer 
Personau Anabl) (Cymru) 2000(3); 
ystyr “y gefnffordd” (“the trunk road”) yw 
Cefnffordd yr A487 Abergwaun i Fangor; 
                                                                               
(1) 
1984 p.27; diwygiwyd adrannau 1(1), 2(1) a (2) gan adran 168 o 
Ddeddf Ffyrdd Newydd a Gwaith Stryd 1991 (p.22) a 
pharagraffau 17 a 18 o Atodlen 8 iddi, a diwygiwyd adran 1(1) 
gan baragraff 36(1) o Atodlen 22 i Ddeddf yr Amgylchedd 1995 
(p.25). Yn rhinwedd O.S. 1999/672 ac adran 162 o Ddeddf 
Llywodraeth Cymru 2006 (p.32) a pharagraff 30 o Atodlen 11 
iddi, mae’r pwerau hyn yn arferadwy bellach gan Weinidogion 
Cymru o ran Cymru. 
(2) 
O.S. 2000/1786 (Cy.123), fel y’i diwygiwyd gan O.S. 2014/3082. 
Mae offerynnau diwygio eraill, ond nid yw’r un ohonynt yn 
berthnasol. 
(3) 
O.S. 2000/1785 (Cy.122). 
 
2
mae i “y safle perthnasol” (“the relevant position”) 
yr ystyr a roddir gan reoliad 4 o Reoliadau 
Gorchmynion 
Traffig 
Awdurdodau 
Lleol 
(Esemptiadau ar gyfer Personau Anabl) (Cymru) 
2000. 
Gwahardd Aros ar Unrhyw Adeg 
3. Ac eithrio fel a ddarperir yn erthygl 4, ni chaiff 
neb beri na chaniatáu i unrhyw gerbyd aros ar unrhyw 
adeg ar ochrau’r darnau o’r gefnffordd a bennir yn yr 
Atodlen i’r Gorchymyn hwn. 
Esemptiadau 
4.—(1) Ni fydd dim yn erthygl 3 yn ei gwneud yn 
anghyfreithlon i beri neu i ganiatáu i unrhyw gerbyd 
aros ar ochrau’r darnau o’r gefnffordd a bennir yn yr 
Atodlen 
i’r Gorchymyn 
hwn 
cyhyd 
ag 
sy’n 
angenrheidiol i alluogi: 
(a) person i fynd i mewn i gerbyd, neu i ddod 
allan ohono; 
(b) nwyddau i gael eu llwytho ar y cerbyd neu eu 
dadlwytho ohono; 
(c) y cerbyd i gael ei ddefnyddio mewn cysylltiad 
ag unrhyw un neu ragor o’r gweithrediadau a 
ganlyn, sef: 
(i) gwaith adeiladu, gwaith diwydiannol neu 
waith dymchwel; 
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
darnau hynny o’r gefnffordd; neu 
(iv) gosod, codi, addasu neu atgyweirio, yn y 
darnau hynny o’r gefnffordd, neu mewn 
tir cyfagos, unrhyw garthffos neu unrhyw 
brif bibell, unrhyw bibell neu unrhyw 
gyfarpar ar gyfer cyflenwi nwy, dŵr neu 
drydan neu unrhyw gyfarpar cyfathrebu 
electronig fel y’i diffinnir ym mharagraff 
5 o Atodlen 3A i Ddeddf Cyfathrebiadau 
2003(4); 
(d) y 
cerbyd 
i 
gael 
ei 
ddefnyddio 
yng 
ngwasanaeth awdurdod lleol neu awdurdod 
dŵr yn unol â swyddogaethau statudol; 
(e) y cerbyd i gymryd petrol, olew, dŵr neu aer o 
unrhyw garej ar y darnau hynny o’r 
gefnffordd neu’n gyfagos iddynt; 
(f) y cerbyd i gael ei ddefnyddio at ddibenion y 
frigâd dân, y gwasanaeth ambiwlans neu’r 
heddlu; 
(g) y cerbyd i stopio pan fo’r person sydd â 
rheolaeth arno’n gwneud y canlynol: 
                                                                               
(4) 
2003 p.21. Mewnosodwyd Atodlen 3A gan baragraff 1 o Atodlen 
1 i Ddeddf yr Economi Ddigidol 2017 (p.30). 
 
3
(i) pan fydd yn ofynnol yn ôl y gyfraith iddo 
stopio; 
(ii) pan fydd yn gorfod stopio er mwyn osgoi 
damwain; 
(iii) pan gaiff ei rwystro rhag mynd yn ei 
flaen; neu 
(iv) pan fo’n gweithredu yn ôl cyfarwyddyd 
neu 
â 
chaniatâd 
cwnstabl 
heddlu, 
swyddog cymorth cymunedol yr heddlu 
neu swyddog gorfodi sifil. 
(2) Ni fydd dim yn erthygl 3 yn ei gwneud yn 
anghyfreithlon i beri neu i ganiatáu i gerbyd sy’n 
dangos yn y safle perthnasol fathodyn person anabl a 
disg parcio (y mae’r gyrrwr, neu berson arall sy’n 
gyfrifol am y cerbyd, wedi nodi arnynt yr amser pryd y 
dechreuodd y cyfnod aros) aros ar ochrau’r darnau o’r 
gefnffordd a bennir yn yr Atodlen am gyfnod nad yw’n 
fwy na 3 awr, gydag awr o leiaf yn gwahanu’r cyfnod 
hwnnw a chyfnod blaenorol y bu’r un cerbyd yn aros 
ar yr un diwrnod ar y darnau o’r gefnffordd a bennir yn 
yr Atodlen i’r Gorchymyn hwn. 
 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig                                      17 Gorffennaf 2018 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
 
YR ATODLEN 
 
Y darn o ochr ddeheuol y gefnffordd o’r enw Stryd y 
Castell, Penrhyndeudraeth sy’n ymestyn o bwynt 20 
metr i’r dwyrain o ganolbwynt ei chyffordd â phen 
dwyreiniol Adwy Ddu hyd at bwynt 74 o fetrau i’r 
dwyrain o ganolbwynt y gyffordd honno. 
 
Y darn o ochr ddeheuol y gefnffordd o’r enw Heol 
Eryri, Penrhyndeudraeth sy’n ymestyn o bwynt 10 
metr i’r gorllewin o ganolbwynt ei chyffordd â phen 
dwyreiniol Adwy Ddu hyd at bwynt 69 o fetrau i’r 
gorllewin o ganolbwynt y gyffordd honno. 
 
Y darn o ochr ogleddol y gefnffordd o’r enw Stryd y 
Castell/Heol Eryri, Penrhyndeudraeth sy’n ymestyn o 
bwynt 5 metr i’r dwyrain o ganolbwynt ei chyffordd 
â’r ffordd sy’n arwain at Fro Llewelyn hyd at bwynt 
87 o fetrau i’r dwyrain o ganolbwynt y gyffordd 
honno. 
 
 
