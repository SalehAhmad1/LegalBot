O F F E R Y N N A U  S T A T U D O L  
C Y M R U  
2018 Rhif 43 (Cy. 13) 
TRAFFIG FFYRDD, CYMRU 
Gorchymyn Cefnffordd yr A483 
(Rhydaman i Landybïe, Sir 
Gaerfyrddin) (Terfyn Cyflymder 10 
mya Dros Dro a Dim 
Goddiweddyd) 2018 
Gwnaed 
15 Ionawr 2018 
Yn dod i rym 
20 Ionawr 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd Abertawe i 
Fanceinion (yr A483), wedi eu bodloni y dylid 
cyfyngu ar draffig a/neu ei wahardd ar ddarn 
penodedig o’r gefnffordd oherwydd gwaith y bwriedir 
ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1) yn gwneud y 
Gorchymyn hwn. 
Enwi, Dehongli a Chychwyn 
1. Daw’r Gorchymyn hwn i rym ar 20 Ionawr 2018 
a’i enw yw Gorchymyn Cefnffordd yr A483 
(Rhydaman i Landybïe, Sir Gaerfyrddin) (Terfyn 
Cyflymder 10 mya Dros Dro a Dim Goddiweddyd) 
2018. 
2.—(1) Yn y Gorchymyn hwn: 
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio gan y 
gwasanaethau brys; a 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd erthygl 2 o O.S. 1999/672 ac 
Atodlen 1 iddo, a pharagraff 30 o Atodlen 11 i Ddeddf 
Llywodraeth Cymru 2006 (p.32), mae’r pwerau hyn yn 
arferadwy bellach gan Weinidogion Cymru o ran Cymru. 
 
2
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion yr aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnod sy’n dechrau am 00:01 o’r gloch ar 20 
Ionawr 2018 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
Cefnffordd Abertawe i Fanceinion (yr A483) 
rhwng Rhydaman a Llandybïe yn Sir Gaerfyrddin 
sy’n ymestyn o bwynt 145 o fetrau i’r de o 
ganolbwynt ei chyffordd ddeheuol â’r Henffordd, 
Rhydaman hyd at bwynt 289 o fetrau i’r de o 
ganolbwynt ei chyffordd â ffordd Dosbarth III yr 
C2216 o’r enw Ffordd Glynhir, i’r de o Landybïe; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
(2) Mae unrhyw gyfeiriad yn y Gorchymyn hwn at 
erthygl â rhif yn gyfeiriad at yr erthygl sy’n dwyn y 
rhif hwnnw yn y Gorchymyn hwn. 
Cyfyngiad a Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd, yn gyflymach na 10 milltir yr awr ar y darn o’r 
gefnffordd. 
4. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darn o’r gefnffordd ar yr 
adegau hynny pan fo’r cyfyngiad y cyfeirir ato yn 
erthygl 3 mewn grym. 
Atal Dros Dro 
5. Mae unrhyw ddarpariaethau statudol sy’n cyfyngu 
ar gyflymder cerbydau ar y darn o’r gefnffordd a 
bennir yn erthygl 2 wedi eu hatal dros dro ar yr adegau 
hynny pan fo’r cyfyngiad a bennir yn erthygl 3 yn 
weithredol. 
 
3
Cymhwyso 
6.—(1) Nid yw’r cyfyngiad a’r gwaharddiad yn 
erthyglau 3 a 4 yn gymwys ond ar yr adegau hynny ac 
i’r graddau hynny y mae arwyddion traffig yn eu 
dangos. 
(2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt. 
Cyfnod Para’r Gorchymyn hwn 
7. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig                                     15 Ionawr 2018 
 
 
Nina Ley 
Pennaeth yr Uned Fusnes, Rheoli’r Rhwydwaith 
Llywodraeth Cymru 
