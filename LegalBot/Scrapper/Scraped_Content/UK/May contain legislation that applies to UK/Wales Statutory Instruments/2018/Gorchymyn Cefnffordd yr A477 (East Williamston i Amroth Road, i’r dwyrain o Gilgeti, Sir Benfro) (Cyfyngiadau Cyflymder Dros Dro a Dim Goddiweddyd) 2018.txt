O F F E R Y N N A U  S T A T U D O L  
C Y M R U  
2018 Rhif 45 (Cy. 14) 
TRAFFIG FFYRDD, CYMRU 
Gorchymyn Cefnffordd yr A477 
(East Williamston i Amroth Road, 
i’r dwyrain o Gilgeti, Sir Benfro) 
(Cyfyngiadau Cyflymder Dros Dro 
a Dim Goddiweddyd) 2018 
Gwnaed 
16 Ionawr 2018 
Yn dod i rym 
22 Ionawr 2018 
Mae Gweinidogion Cymru, sef yr awdurdod traffig ar 
gyfer Cefnffordd Sanclêr i Ddoc Penfro (yr A477), 
wedi eu bodloni y dylid cyfyngu ar draffig a/neu ei 
wahardd ar ddarnau penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Dehongli a Chychwyn 
1. Daw’r Gorchymyn hwn i rym ar 22 Ionawr 2018 
a’i enw yw Gorchymyn Cefnffordd yr A477 (East 
Williamston i Amroth Road, i’r dwyrain o Gilgeti, Sir 
Benfro) (Cyfyngiadau Cyflymder Dros Dro a Dim 
Goddiweddyd) 2018. 
2.—(1) Yn y Gorchymyn hwn: 
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio gan y 
gwasanaethau brys; a 
                                                                               
(1) 
1984 p.27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p.26), ac 
Atodlen 1 iddi. Yn rhinwedd erthygl 2 o O.S. 1999/672, ac 
Atodlen 1 iddo, a pharagraff 30 o Atodlen 11 i Ddeddf 
Llywodraeth Cymru 2006 (p.32), mae’r pwerau hyn yn 
arferadwy bellach gan Weinidogion Cymru o ran Cymru. 
 
2
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnod sy’n dechrau am 00:01 o’r gloch ar 22 
Ionawr 2018 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
Cefnffordd Sanclêr i Ddoc Penfro (yr A477); 
ystyr “lluoedd arbennig” (“special forces”) yw'r 
unedau 
hynny 
o'r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
(2) Mae unrhyw gyfeiriad yn y Gorchymyn hwn at 
erthygl neu Atodlen â rhif yn gyfeiriad at yr erthygl 
neu’r Atodlen sy’n dwyn y rhif hwnnw yn y 
Gorchymyn hwn. 
Cyfyngiadau a Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd, yn gyflymach na 40 milltir yr awr ar y darnau o’r 
gefnffordd a bennir yn Atodlen 1. 
4. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw gerbyd 
fynd, yn gyflymach na 10 milltir yr awr ar y darnau o’r 
gefnffordd a bennir yn yr Atodlenni. 
5. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darnau o’r gefnffordd a 
bennir yn yr Atodlenni ar yr adegau hynny pan fo’r 
cyfyngiad y cyfeirir ato yn erthygl 4 yn weithredol. 
Atal Dros Dro 
6. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau perthnasol o’r 
gefnffordd a bennir yn yr Atodlenni wedi eu hatal dros 
dro ar yr adegau hynny pan fo’r cyfyngiadau a bennir 
yn erthyglau 3 a 4 yn weithredol. 
 
3
Cymhwyso 
7.—(1) Ni fydd y cyfyngiadau a’r gwaharddiad yn 
erthyglau 3, 4 a 5 yn gymwys ond ar yr adegau hynny 
ac i’r graddau hynny y bydd arwyddion traffig yn eu 
dangos. 
(2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt. 
Cyfnod Para’r Gorchymyn hwn 
8. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru.  
  
 
Dyddiedig                                          16 Ionawr 2018 
 
 
Nina Ley 
Pennaeth yr Uned Fusnes, Rheoli’r Rhwydwaith 
Llywodraeth Cymru 
 
 
YR ATODLENNI 
 
ATODLEN 1 
Terfyn Cyflymder 40 mya neu 10 mya Dros Dro a 
Dim Goddiweddyd 
 
Y darn o’r gefnffordd sy’n ymestyn o ganolbwynt ei 
chyffordd â ffordd Dosbarth III yr C3129 (i East 
Williamston) hyd at bwynt 288 o fetrau i’r de-orllewin 
o ganolbwynt ei chyffordd â’r B4586 (i Broadmoor).  
 
Y darn o’r gefnffordd sy’n ymestyn o bwynt 268 o 
fetrau i’r gogledd-ddwyrain o ganolbwynt ei chyffordd 
â’r B4586 hyd at ganolbwynt ei chyffordd â ffordd 
Dosbarth III yr C3185 (Old Amroth Road), gan 
gynnwys cerbytffordd gylchredol Cylchfan Cilgeti.  
 
ATODLEN 2 
Terfyn Cyflymder 10 mya Dros Dro a Dim 
Goddiweddyd 
 
Y darn o’r gefnffordd sy’n ymestyn o bwynt 288 o 
fetrau i’r de-orllewin o ganolbwynt ei chyffordd â’r 
B4586 (i Broadmoor) hyd at bwynt 268 o fetrau i’r 
gogledd-ddwyrain o ganolbwynt y gyffordd honno. 
