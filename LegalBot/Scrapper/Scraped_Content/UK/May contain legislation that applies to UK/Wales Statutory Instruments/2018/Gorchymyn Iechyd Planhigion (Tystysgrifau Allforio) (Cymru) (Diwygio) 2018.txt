OFFERYNNAU STATUDOL CYMRU
2018 Rhif 772 (Cy. 156)
IECHYD PLANHIGION, CYMRU
Gorchymyn Iechyd Planhigion (Tystysgrifau Allforio) (Cymru) (Diwygio) 2018
Gwnaed
27 Mehefin 2018
Gosodwyd gerbron Cynulliad Cenedlaethol Cymru
29 Mehefin 2018
Yn dod i rym
25 Gorffennaf 2018
Mae Gweinidogion Cymru, gyda chydsyniad y Trysorlys, a thrwy arfer y pwerau a roddir gan adrannau 3 a 4A o Ddeddf Iechyd Planhigion 1967(1), yn gwneud y Gorchymyn a ganlyn:
(1)
1967 p. 8; diwygiwyd adran 3(1) gan baragraff 8(2)(a) a (b) o Atodlen 4 i Ddeddf y Cymunedau Ewropeaidd 1972 (p. 68) ac O.S. 2011/1043. Mewnosodwyd adran 4A gan adran 3 o Ddeddf Amaethyddiaeth 1986 (p. 49). Mae’r pwerau a roddir gan adrannau 3 a 4A yn cael eu rhoi i “competent authority” (“awdurdod cymwys”), a ddiffinnir yn adran 1(2). Diwygiwyd adran 1(2) gan baragraff 43 o Atodlen 2 i O.S. 2013/755 (Cy. 90). Mae adran 1(2), fel y’i diwygiwyd, yn darparu mai’r awdurdod cymwys ar gyfer Cymru yw Gweinidogion Cymru.Enwi, cymhwyso a chychwyn
1.  Enw’r Gorchymyn hwn yw Gorchymyn Iechyd Planhigion (Tystysgrifau Allforio) (Cymru) (Diwygio) 2018, mae’n gymwys o ran Cymru a daw i rym ar 25 Gorffennaf 2018.Diwygio Gorchymyn Iechyd Planhigion (Tystysgrifau Allforio) (Cymru) 2006
2.—(1) Mae Gorchymyn Iechyd Planhigion (Tystysgrifau Allforio) (Cymru) 2006(1) wedi ei ddiwygio fel a ganlyn.
(2) Yn lle erthygl 5 rhodder—
“5.—(1) Mae’r ffioedd a bennir yn y tabl yn Atodlen 3 yn daladwy mewn cysylltiad â’r gwasanaethau a ddisgrifir yng ngholofn 1 o’r tabl gan berson sy’n gwneud cais am dystysgrif neu wasanaeth cyn-allforio.
(2) Swm y ffi mewn cysylltiad ag unrhyw wasanaeth a ddisgrifir yng ngholofn 1 o’r tabl yn Atodlen 3 yw—
(a)
yn achos allforiwr bach nad yw, ar ddyddiad y cais, ond wedi bod yn atebol yn ystod y flwyddyn ariannol pan wneir y cais i dalu ffioedd o £250 neu lai mewn cysylltiad â gwasanaethau o dan y Gorchymyn hwn, y swm a bennir yn y cofnod cyfatebol yng ngholofn 3 y tabl hwnnw, a bennir yn unol â’r cofnodion ar gyfer y gwasanaeth hwnnw yng ngholofn 2 y tabl hwnnw;
(b)
mewn unrhyw achos arall, y swm a bennir yn y cofnod cyfatebol yng ngholofn 4 y tabl hwnnw, a bennir yn unol â’r cofnodion ar gyfer y gwasanaeth hwnnw yng ngholofn 2 y tabl hwnnw.
(3) Mae’r ffioedd a bennir yn y cofnodion yng ngholofnau 3 a 4 o’r tabl yn Atodlen 3 mewn cysylltiad ag arolygiad o lwyth neu archwiliad o arolygiad grawn yn daladwy ar gyfer pob 15 munud (neu ran ohono) a dreuliwyd yn cynnal yr arolygiad neu’r archwiliad ac unrhyw weithgareddau cysylltiedig, yn ddarostyngedig i isafswm y ffioedd a bennir yn y cofnodion hynny.
(4) Pan fo person yn cyflwyno cais am dystysgrif neu wasanaeth cyn-allforio neu’n cyflwyno archiad i ddiwygio tystysgrif ar bapur (ac nid ar-lein), mae’r ffi ychwanegol a ganlyn yn daladwy mewn cysylltiad â’r cais neu’r archiad—
(a)
yn achos allforiwr bach nad yw, ar ddyddiad y cais neu’r archiad, ond wedi bod yn atebol yn ystod y flwyddyn ariannol pan wneir y cais neu’r archiad i dalu ffioedd o £250 neu lai mewn cysylltiad â gwasanaethau o dan y Gorchymyn hwn, £7.43;
(b)
mewn unrhyw achos arall, £14.86.
(5) Mae unrhyw ffi sy’n daladwy o dan yr erthygl hon yn daladwy i Weinidogion Cymru ar gais.
(6) Yn yr erthygl hon, ystyr “allforiwr bach”, mewn perthynas â chais am dystysgrif neu wasanaeth cyn-allforio neu mewn perthynas ag archiad i ddiwygio tystysgrif, yw person—
(a)
yn y flwyddyn ariannol y gwnaed y cais neu’r archiad ynddi—
(i)
nad yw’n berson trethadwy at ddibenion Deddf Treth ar Werth 1994(2); neu
(ii)
nad yw’n cyflenwi’n drethadwy blanhigion, cynhyrchion planhigion, hadau, pridd neu beiriannau amaethyddol at ddibenion Deddf Treth ar Werth 1994; neu
(b)
yn y flwyddyn ariannol cyn y flwyddyn pan wneir y cais neu’r archiad, sydd wedi allforio nwyddau a thystysgrif gyda hwy yr oedd cyfanswm eu gwerth yn llai na £5,000.”
(3) Yn lle Atodlen 3 rhodder—
Erthygl 5(1)
“ATODLEN 3
Ffioedd gwasanaethau tystysgrifau allforio a gwasanaethau cyn-allforio
Yn yr Atodlen hon—
ystyr “cyfnod 1” (“period 1”) yw’r cyfnod sy’n dod i ben ar 30 Medi 2018;
ystyr “cyfnod 2” (“period 2”) yw’r cyfnod sy’n dechrau ar 1 Hydref 2018 ac sy’n dod i ben ar 31 Mawrth 2019.
(1)
Gwasanaeth
(2)
Dyddiad
(3)
Ffi (£)
(4)
Ffi (£)
Arolygiad o lwyth Yn achos arolygiad a gynhelir yng nghyfnod 1 34.44 am bob 15 munud (neu ran ohono), yn ddarostyngedig i isafswm ffi o 68.88 68.88 am bob 15 munud (neu ran ohono), yn ddarostyngedig i isafswm ffi o 137.76
Yn achos arolygiad a gynhelir yng nghyfnod 2 35.38 am bob 15 munud (neu ran ohono), yn ddarostyngedig i isafswm ffi o 70.76 70.76 am bob 15 munud (neu ran ohono), yn ddarostyngedig i isafswm ffi o 141.52
Yn achos arolygiad a gynhelir ar 1 Ebrill 2019 neu ar ôl hynny 36.80 am bob 15 munud (neu ran ohono), yn ddarostyngedig i isafswm ffi o 73.60 70.76 am bob 15 munud (neu ran ohono), yn ddarostyngedig i isafswm ffi o 141.52
Archwiliad o arolygiad grawn a gynhelir yn unol ag erthygl 3(3) Yn achos archwiliad a gynhelir yng nghyfnod 1 9.90 am bob 15 munud (neu ran ohono), yn ddarostyngedig i isafswm ffi o 19.80 19.80 am bob 15 munud (neu ran ohono), yn ddarostyngedig i isafswm ffi o 36.90
Yn achos archwiliad a gynhelir yng nghyfnod 2 11.55 am bob 15 munud (neu ran ohono), yn ddarostyngedig i isafswm ffi o 23.10 23.10 am bob 15 munud (neu ran ohono), yn ddarostyngedig i isafswm ffi o 46.20
Yn achos archwiliad a gynhelir ar 1 Ebrill 2019 neu ar ôl hynny 13.20 am bob 15 munud (neu ran ohono), yn ddarostyngedig i isafswm ffi o 26.40 26.40 am bob 15 munud (neu ran ohono), yn ddarostyngedig i isafswm ffi o 52.80
Archwiliad mewn labordy Yn achos archwiliad mewn labordy a gynhelir yng nghyfnod 1 7.69 am bob sampl a brofir 15.38 am bob sampl a brofir
Yn achos archwiliad mewn labordy a gynhelir yng nghyfnod 2 11.53 am bob sampl a brofir 23.07 am bob sampl a brofir
Yn achos archwiliad mewn labordy a gynhelir ar 1 Ebrill 2019 neu ar ôl hynny 15.38 am bob sampl a brofir 30.76 am bob sampl a brofir
Dyroddi Tystysgrif Yn achos tystysgrif a ddyroddir yng nghyfnod 1 9.11 am bob tystysgrif 18.23 am bob tystysgrif
Yn achos tystysgrif a ddyroddir yng nghyfnod 2 10.20 am bob tystysgrif 20.41 am bob tystysgrif
Yn achos tystysgrif a ddyroddir ar 1 Ebrill 2019 neu ar ôl hynny 11.29 am bob tystysgrif 22.59 am bob tystysgrif
Diwygio tystysgrif ar archiad yr allforiwr 7.43 am bob tystysgrif 14.86 am bob tystysgrif”
(4) Hepgorer Atodlen 4.
(1)
O.S. 2006/1701 (Cy. 163), a ddiwygiwyd gan O.S. 2013/1658 (Cy. 156), O.S. 2014/1759 (Cy. 174) ac O.S. 2016/1084 (Cy. 259).
(2)
1994 p. 23.Hannah Blythyn
Gweinidog yr Amgylchedd o dan awdurdod Ysgrifennydd y Cabinet dros Ynni, Cynllunio a Materion Gwledig, un o Weinidogion Cymru
27 Mehefin 2018NODYN ESBONIADOL
(Nid yw’r nodyn hwn yn rhan o’r Gorchymyn)
Mae’r Gorchymyn hwn yn diwygio Gorchymyn Iechyd Planhigion (Tystysgrifau Allforio) (Cymru) 2006 er mwyn darparu ar gyfer cynnydd yn y ffioedd sy’n daladwy ar gyfer gwasanaethau mewn cysylltiad â cheisiadau am dystysgrifau ffytoiechydol (gan gynnwys tystysgrifau ffytoiechydol ar gyfer ailallforio) a gwasanaethau cyn-allforio cysylltiedig.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Gorchymyn hwn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Gorchymyn hwn.