O F F E R Y N N A U  S T A T U D O L  
C Y M R U  
2018 Rhif 1050 (Cy. 220) 
TRAFFIG FFYRDD, CYMRU 
Gorchymyn Cefnffordd yr A483 
(Stryd y Gwynt, Rhydaman, Sir 
Gaerfyrddin) (Gwaharddiadau a 
Chyfyngiad Traffig Dros Dro) 2018 
Gwnaed 
8 Hydref 2018 
Yn dod i rym 
15 Hydref 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A483, wedi eu 
bodloni y dylid gwahardd traffig a/neu gyfyngu arno ar 
ddarn penodedig o’r gefnffordd oherwydd gwaith y 
bwriedir ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A483 (Stryd y Gwynt, Rhydaman, Sir 
Gaerfyrddin) (Gwaharddiadau a Chyfyngiad Traffig 
Dros Dro) 2018 a daw i rym ar 15 Hydref 2018. 
2. Yn y Gorchymyn hwn: 
ystyr “cerbyd esempt” (“exempted vehicle”) yw: 
 
 
                                                                               
(1) 
1984 p.27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p.26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p.32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2); a 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r 
gloch ar 15 Hydref 2018 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr “y gefnffordd” (“the trunk road”) yw 
Cefnffordd yr A483 Abertawe i Fanceinion yn 
Rhydaman, Sir Gaerfyrddin sy’n ymestyn o’i 
chyffordd â’r Stryd Fawr/Stryd y Coleg hyd at ei 
chyffordd â Heol Las; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a Chyfyngiad 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd. 
4. Ni chaiff neb, yn ystod cyfnod y gwaith, reidio 
unrhyw feic pedal ar y darn o’r gefnffordd. 
5. Ni chaiff neb, yn ystod cyfnod y gwaith, gerdded 
ar y darn o’r gefnffordd. 
6. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 10 milltir yr 
awr ar y darn o’r gefnffordd. 
7. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd, ac eithrio 
                                                                               
(2)    
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p.21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p.15), paragraff 29(2) o Atodlen 8 i Ddeddf 
Troseddu a’r Llysoedd 2013 (p.22) ac adran 50(4) a (5) o 
Ddeddf Dadreoleiddio 2015 (p.20). 
 
3
cerbyd esempt, gael ei ddefnyddio yn y fath fodd fel ei 
fod yn goddiweddyd unrhyw gerbyd arall ar y darn o’r 
gefnffordd ar yr adegau hynny pan fo’r cyfyngiad yn 
erthygl 6 yn weithredol. 
Cymhwyso 
8.—(1) Nid yw’r gwaharddiadau a’r cyfyngiad yn 
erthyglau 3, 4, 5, 6 a 7 yn gymwys ond ar yr adegau 
hynny ac i’r graddau hynny y mae arwyddion traffig 
yn eu dangos. 
(2) Nid yw unrhyw derfyn cyflymder a osodir gan y 
Gorchymyn hwn yn gymwys i gerbyd esempt. 
Atal Dros Dro 
9. Mae unrhyw ddarpariaethau statudol sy’n cyfyngu 
ar gyflymder cerbydau ar y darn o’r gefnffordd wedi 
eu hatal dros dro ar yr adegau hynny pan fo’r 
cyfyngiad a bennir yn erthygl 6 yn weithredol. 
Cyfnod Para’r Gorchymyn hwn 
10. Bydd y Gorchymyn hwn yn para am 18 mis ar y 
mwyaf.  
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig                                            8 Hydref 2018  
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
