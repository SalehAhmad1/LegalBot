O F F E R Y N N A U  S T A T U D O L  
C Y M R U  
2018 Rhif 347 (Cy. 63) 
TRAFFIG FFYRDD, CYMRU 
Gorchymyn Cefnffordd yr A4042 
(Cylchfan Grove Park, Casnewydd i 
Gylchfan Cwmbrân, Torfaen) 
(Gwahardd Cerbydau Dros Dro) 
2018 
Gwnaed 
7 Mawrth 2018 
Yn dod i rym 
9 Mawrth 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A4042 
Casnewydd i Amwythig, wedi eu bodloni y dylid 
gwahardd traffig ar ddarnau penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd 
yr 
A4042 
(Cylchfan 
Grove 
Park, 
Casnewydd i Gylchfan Cwmbrân, Torfaen) (Gwahardd 
Cerbydau Dros Dro) 2018 a daw i rym ar 9 Mawrth 
2018. 
2.—(1) Yn y Gorchymyn hwn: 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
                                                                               
(1) 
1984 p.27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p.26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p.32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r 
gloch ar 9 Mawrth 2018 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr “y gefnffordd” (“the trunk road”) yw 
Cefnffordd yr A4042 Casnewydd i Amwythig. 
(2) Mae unrhyw gyfeiriad yn y Gorchymyn hwn at 
erthygl â rhif yn gyfeiriad at yr erthygl sy’n dwyn y 
rhif hwnnw yn y Gorchymyn hwn. 
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw 
gerbyd, ac eithrio cerbyd esempt, fynd ar y darnau o’r 
gefnffordd a bennir yn yr Atodlen. 
Cymhwyso 
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny y’i 
dangosir gan arwyddion traffig. 
Cyfnod Para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru.  
 
Dyddiedig                                         7 Mawrth 2018 
 
 
Nina Ley 
Pennaeth yr Uned Fusnes, Rheoli’r Rhwydwaith 
Llywodraeth Cymru 
 
 
YR ATODLEN 
 
Y darn o’r gefnffordd sy’n ymestyn o’i chyffordd ag 
ochr ogleddol Cylchfan Grove Park, Casnewydd hyd 
at ei chyffordd ag ochr ddeheuol Cylchfan Croes-y-
mwyalch, Torfaen. 
 
Y darn o’r gefnffordd sy’n ymestyn o’i chyffordd ag 
ochr ogleddol Cylchfan Croes-y-mwyalch hyd at ei 
chyffordd ag ochr ddeheuol Cylchfan Crown, Torfaen. 
 
Y darn o’r gefnffordd sy’n ymestyn o’i chyffordd ag 
ochr ogleddol Cylchfan Crown hyd at ei chyffordd ag 
ochr ddeheuol Cylchfan Turnpike, Torfaen. 
 
 
3
Y darn o’r gefnffordd sy’n ymestyn o’i chyffordd ag 
ochr ogleddol Cylchfan Turnpike hyd at ei chyffordd 
ag ochr ddeheuol Cylchfan Edlogan Way, Torfaen. 
 
Y darn o’r gefnffordd sy’n ymestyn o’i chyffordd ag 
ochr ogleddol Cylchfan Edlogan Way hyd at ei 
chyffordd ag ochr ddeheuol Cylchfan Cwmbrân, 
Torfaen. 
