O F F E R Y N N A U  S T A T U D O L  
C Y M R U  
2018 Rhif 701 (Cy. 137) 
TRAFFIG FFYRDD, CYMRU 
Gorchymyn Cefnffordd yr A55 
(Ffyrdd Ymuno ac Ymadael rhwng 
Cyffordd 2 (Cyfnewidfa Tŷ Mawr), 
Caergybi, Ynys Môn a Chyffordd 
11 (Cyfnewidfa Llys y Gwynt), 
Bangor, Gwynedd) (Gwahardd 
Cerbydau, Beicwyr a Cherddwyr 
Dros Dro) 2018 
Gwnaed 
7 Mehefin 2018 
Yn dod i rym 
18 Mehefin 2018 
Mae Gweinidogion Cymru, sef yr awdurdod traffig ar 
gyfer y darnau perthnasol o Gefnffordd yr A55 
Llundain i Gaergybi a Chefnffordd yr A55 Caer i 
Fangor, wedi eu bodloni y dylid gwahardd traffig ar 
ddarnau penodedig o’r cefnffyrdd oherwydd gwaith y 
bwriedir ei wneud ar y ffyrdd neu gerllaw iddynt. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffordd yr A55 (Ffyrdd Ymuno ac Ymadael rhwng 
Cyffordd 2 (Cyfnewidfa Tŷ Mawr), Caergybi, Ynys 
Môn a Chyffordd 11 (Cyfnewidfa Llys y Gwynt), 
Bangor, Gwynedd) (Gwahardd Cerbydau, Beicwyr a 
Cherddwyr Dros Dro) 2018 a daw i rym ar 18 Mehefin 
2018. 
                                                                               
(1)  1984 p. 27; amnewidiwyd adran 14 gan adran 1(1) o Ddeddf Traffig 
Ffyrdd (Cyfyngiadau Dros Dro) 1991 (p. 26), ac Atodlen 1 iddi. Yn 
rhinwedd O.S. 1999/672 ac adran 162 o Ddeddf Llywodraeth 
Cymru 2006 (p. 32), a pharagraff 30(1) o Atodlen 11 iddi, mae’r 
pwerau hyn wedi eu rhoi bellach i Weinidogion Cymru o ran 
Cymru.  
 
 
2
2.—(1) Yn y Gorchymyn hwn: 
ystyr “y cefnffyrdd” (“the trunk roads”) yw 
Cefnffordd yr A55 Llundain i Gaergybi a 
Chefnffordd yr A55 Caer i Fangor; 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 10:00 o’r 
gloch ar 18 Mehefin 2018 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol. 
(2) Mae unrhyw gyfeiriad yn y Gorchymyn hwn at 
erthygl â rhif yn gyfeiriad at yr erthygl sy’n dwyn y 
rhif hwnnw yn y Gorchymyn hwn. 
Gwaharddiadau 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw 
gerbyd, ac eithrio cerbyd esempt, fynd ar y darnau o’r 
gefnffordd a bennir yn yr Atodlen i’r Gorchymyn hwn. 
4. Ni chaiff neb, yn ystod cyfnod y gwaith, reidio 
unrhyw feic pedal, na pheri i unrhyw feic pedal gael ei 
reidio, ar y darnau o’r cefnffyrdd a bennir yn yr 
Atodlen i’r Gorchymyn hwn. 
5. Ni chaiff neb, yn ystod cyfnod y gwaith, gerdded 
ar y darnau o’r cefnffyrdd a bennir yn yr Atodlen i’r 
Gorchymyn hwn. 
Cymhwyso 
6. Ni fydd y gwaharddiadau yn erthyglau 3, 4 a 5 yn 
gymwys ond ar yr adegau hynny ac i’r graddau hynny 
y bydd arwyddion traffig yn eu dangos. 
Cyfnod Para’r Gorchymyn hwn 
7. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
 
Dyddiedig 
7 Mehefin 2018 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
 
 
3
YR ATODLEN 
 
Y darnau cyfan o ffyrdd ymuno ac ymadael tua’r 
dwyrain a thua’r gorllewin y cefnffyrdd wrth Gyffordd 
2 (Cyfnewidfa Tŷ Mawr), Cyffordd 3 (Cyfnewidfa 
Pencaledog), Cyffordd 4 (Cyfnewidfa Dalar), Cyffordd 
5 (Cyfnewidfa yr A4080/Treban), Cyffordd 6 
(Cyfnewidfa Tyrpeg Nant), Cyffordd 7 (Cyfnewidfa 
Cefn Du), Cyffordd 8 (Ael-y-Bowl), Cyffordd 9 
(Cyfnewidfa Treborth) a Chyffordd 10 (Cyfnewidfa 
Ffordd Caernarfon). 
 
Y darnau cyfan o’r ffordd ymadael tua’r gorllewin 
wrth Gyffordd 7A (Cyffordd Gorllewin Llanfairpwll), 
y ffordd ymuno tua’r dwyrain a’r ffordd ymadael tua’r 
gorllewin wrth Gyffordd 8A (Cyffordd yr A5/Pont 
Britannia) a’r ffordd ymadael tua’r dwyrain a’r ffordd 
ymuno tua’r gorllewin wrth Gyffordd 11 (Cyfnewidfa 
Llys y Gwynt). 
