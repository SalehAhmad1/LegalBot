O F F E R Y N N A U  S T A T U D O L  
C Y M R U  
2018 Rhif 1023 (Cy. 214) 
TRAFFIG FFYRDD, CYMRU 
Gorchymyn Traffordd yr M4 
(Cyffordd 34 (Meisgyn), Rhondda 
Cynon Taf i Gyffordd 49 (Pont 
Abraham), Sir Gaerfyrddin) 
(Gwahardd Cerbydau Dros Dro) 
2018  
Gwnaed 
20 Medi 2018 
Yn dod i rym 
  24 Medi 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Draffordd yr M4, wedi eu 
bodloni y dylid gwahardd traffig ar ddarnau penodedig 
o’r draffordd oherwydd gwaith y bwriedir ei wneud ar 
y draffordd neu gerllaw iddi.  
Mae Gweinidogion Cymru, felly, drwy arfer y pwerau 
a roddir iddynt gan adrannau 14(1) a (4) a 124 o 
Ddeddf Rheoleiddio Traffig Ffyrdd 1984(1), a 
pharagraff 27 o Atodlen 9 iddi, yn gwneud y 
Gorchymyn hwn.  
Enwi, Cychwyn a Dehongli  
1. Enw’r Gorchymyn hwn yw Gorchymyn Traffordd 
yr M4 (Cyffordd 34 (Meisgyn), Rhondda Cynon Taf i 
Gyffordd 49 (Pont Abraham), Sir Gaerfyrddin) 
(Gwahardd Cerbydau Dros Dro) 2018 a daw i rym ar 
24 Medi 2018.  
2. Yn y Gorchymyn hwn: 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
                                                                               
(1) 
1984 p.27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p.26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p.32) a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
gwasanaethau brys neu mewn cysylltiad â’r gwaith 
sy’n arwain at y Gorchymyn hwn;  
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r 
gloch ar 24 Medi 2018 ac sy’n dod i ben pan gaiff 
yr arwyddion traffig dros dro ar gyfer pob cyfnod 
gwaith eu symud ymaith;  
ystyr “y draffordd” (“the motorway”) yw 
Traffordd yr M4 Llundain i Dde Cymru. 
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, na pheri na chaniatáu i unrhyw 
gerbyd, ac eithrio cerbyd esempt, fynd ar y darnau o’r 
draffordd a bennir yn yr Atodlen i’r Gorchymyn hwn.  
Cymhwyso 
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn eu dangos.  
Dirymu 
5. Mae Gorchymyn Traffordd yr M4 (Cyffordd 37 
(Y Pîl), Pen-y-bont ar Ogwr i Gyffordd 47 (Penlle’r-
gaer), Abertawe) (Gwahardd Cerbydau Dros Dro) 
2018(2) wedi ei ddirymu.  
Cyfnod Para’r Gorchymyn hwn 
6. Bydd y Gorchymyn hwn yn para am 18 mis ar y 
mwyaf.  
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig                                              20 Medi 2018 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
YR ATODLEN 
 
Y darnau o’r cerbytffyrdd tua’r gorllewin a thua’r 
dwyrain o draffordd yr M4 rhwng Cyffordd 34 
(Meisgyn), Rhondda Cynon Taf a Chyffordd 49 (Pont 
                                                                               
(2) O.S. 2018/188 (Cy. 39) 
 
 
3
Abraham), Sir Gaerfyrddin gan gynnwys yr holl ffyrdd 
ymadael ac ymuno tua’r gorllewin a thua’r dwyrain 
rhwng y cyffyrdd hyn.  
 
