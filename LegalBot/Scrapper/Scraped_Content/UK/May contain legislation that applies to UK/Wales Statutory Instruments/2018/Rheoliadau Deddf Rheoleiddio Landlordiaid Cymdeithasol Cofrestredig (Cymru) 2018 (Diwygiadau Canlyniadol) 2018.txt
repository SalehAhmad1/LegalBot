OFFERYNNAU STATUDOL CYMRU
2018 Rhif 870 (Cy. 171)
TAI, CYMRU
Rheoliadau Deddf Rheoleiddio Landlordiaid Cymdeithasol Cofrestredig (Cymru) 2018 (Diwygiadau Canlyniadol) 2018
Gwnaed
18 Gorffennaf 2018
Yn dod i rym
15 Awst 2018
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir gan adran 18(1) o Ddeddf Rheoleiddio Landlordiaid Cymdeithasol Cofrestredig (Cymru) 2018(1).
Yn unol ag adran 18(4) o Ddeddf Rheoleiddio Landlordiaid Cymdeithasol Cofrestredig (Cymru) 2018, gosodwyd drafft o’r offeryn hwn gerbron Cynulliad Cenedlaethol Cymru ac fe’i cymeradwywyd ganddo drwy benderfyniad.
(1)
2018 dccc 4.Enwi a chychwyn
1.—(1) Enw’r Rheoliadau hyn yw Rheoliadau Deddf Rheoleiddio Landlordiaid Cymdeithasol Cofrestredig (Cymru) 2018 (Diwygiadau Canlyniadol) 2018.
(2) Daw’r Rheoliadau hyn i rym ar 15 Awst 2018.Diwygio Deddf Llywodraeth Leol a Thai 1989
2.  Mae Deddf Llywodraeth Leol a Thai 1989(1) wedi ei diwygio fel a ganlyn—
(a)
yn adran 173(1)(b) yn lle “section 81(8)” rhodder “section 133(11)”; ac
(b)
yn adran 173(7) hepgorer “9 or”.
(1)
1989 p.42Diwygio Deddf Tai 1996
3.  Yn adran 40 o Ddeddf Tai 1996(1) hepgorer is-adran (5).
(1)
1996 p.52Diwygio Rheolau Cofrestru Tir 2003
4.  Mae Rheolau Cofrestru Tir 2003(1) wedi eu diwygio fel a ganlyn—
(a)
yn rheol 95, hepgorer paragraff (2)(d);
(b)
yn rheol 183A, hepgorer paragraff (1); ac
(c)
yn Atodlen 4—
(i)
yn ffurflen X—
(aa)
yn y pennawd, hepgorer “81 or”;
(bb)
yn lle “section 81(8)” rhodder “section 133(11)”;
(cc)
hepgorer “section 81 of that Act or”;
(ii)
hepgorer ffurflen KK.
(1)
O.S. 2003/1417Rebecca Evans
Y Gweinidog Tai ac Adfywio, o dan awdurdod Ysgrifennydd y Cabinet dros Lywodraeth Leol a Gwasanaethau Cyhoeddus, un o Weinidogion Cymru
18 Gorffennaf 2018NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn gwneud diwygiadau canlyniadol sy’n deillio o Ddeddf Rheoleiddio Landlordiaid Cymdeithasol Cofrestredig (Cymru) 2018 (“y Ddeddf”).
Mae rheoliadau 2 a 3 yn diwygio deddfwriaeth sylfaenol er mwyn diweddaru croesgyfeiriadau at “gwarediadau esempt” o ganlyniad i newidiadau a wnaed gan y Ddeddf ac o ganlyniad i ddiddymu’r gofynion i gael cydsyniad Gweinidogion Cymru i weithgareddau penodol a wneir gan landlordiaid cymdeithasol cofrestredig gan y Ddeddf.
Mae rheoliad 4 yn diwygio Rheolau Cofrestru Tir 2003 (O.S. 2003/1417) o ganlyniad i ddiddymu’r gofynion i gael cydsyniad Gweinidogion Cymru i weithgareddau penodol a wneir gan landlordiaid cymdeithasol cofrestredig gan y Ddeddf.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.