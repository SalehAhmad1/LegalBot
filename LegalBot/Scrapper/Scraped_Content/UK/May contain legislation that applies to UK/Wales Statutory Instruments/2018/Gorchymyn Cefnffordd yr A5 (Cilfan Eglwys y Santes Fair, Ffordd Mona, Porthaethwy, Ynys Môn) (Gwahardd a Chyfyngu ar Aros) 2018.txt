O F F E R Y N N A U  S T A T U D O L  
C Y M R U  
2018 Rhif 686 (Cy. 133) 
TRAFFIG FFYRDD, CYMRU 
Gorchymyn Cefnffordd yr A5 
(Cilfan Eglwys y Santes Fair, 
Ffordd Mona, Porthaethwy, Ynys 
Môn) (Gwahardd a Chyfyngu ar 
Aros) 2018 
Gwnaed 
5 Mehefin 2018 
Yn dod i rym 
7 Mehefin 2018 
Mae Gweinidogion Cymru, sef yr awdurdod traffig ar 
gyfer y darn perthnasol o Gefnffordd yr A5 Llundain i 
Gaergybi, drwy arfer y pwerau a roddir iddynt gan 
adrannau 1(1), 2(1) a (2) a 4(2) o Ddeddf Rheoleiddio 
Traffig Ffyrdd 1984(1) a pharagraff 27(1) o Atodlen 9 
iddi, ac ar ôl ymgynghori â Phrif Swyddog Heddlu 
Gogledd Cymru, yn gwneud y Gorchymyn hwn. 
Enwi, Cychwyn a Dehongli  
1. Enw’r 
Gorchymyn 
hwn 
yw 
Gorchymyn 
Cefnffordd yr A5 (Cilfan Eglwys y Santes Fair, Ffordd 
Mona, Porthaethwy, Ynys Môn) (Gwahardd a 
Chyfyngu ar Aros) 2018 a daw i rym ar 7 Mehefin 
2018. 
2. Yn y Gorchymyn hwn: 
ystyr “cilfan” (“lay-by”) yw unrhyw ran o’r 
gefnffordd a fwriedir fel man aros i gerbydau ar un 
o ymylon y gefnffordd a ffin gyfan neu rannol iddi 
o farciau ffordd o’r math a welir yn niagram 1010 
o Ran 4 o Atodlen 11 i Reoliadau Arwyddion 
Traffig a Chyfarwyddydau Cyffredinol 2016(2); 
                                                                               
(1) 
1984 p.27; diwygiwyd adrannau 1(1), 2(1) a (2) gan adran 168 o 
Ddeddf Ffyrdd Newydd a Gwaith Stryd 1991 (p.22) a 
pharagraffau 17 a 18 o Atodlen 8 iddi, a diwygiwyd adran 1(1) 
gan baragraff 36(1) o Atodlen 22 i Ddeddf yr Amgylchedd 1995 
(p.25). Yn rhinwedd O.S. 1999/672, ac adran 162 o Ddeddf 
Llywodraeth Cymru 2006 (p.32), a pharagraff 30 o Atodlen 11 
iddi, mae’r pwerau hyn yn arferadwy bellach gan Weinidogion 
Cymru o ran Cymru. 
(2) 
O.S. 2016/362 
 
2
ystyr “y gefnffordd” (“the trunk road”) yw 
Cefnffordd yr A5 Llundain i Gaergybi. 
Gwahardd a Chyfyngu ar Aros 
3. Ac eithrio fel a ddarperir yn erthygl 5, ni chaiff 
neb beri na chaniatáu i unrhyw gerbyd aros ar unrhyw 
adeg ar y darnau o gilfan y gefnffordd a ddisgrifir yn 
Atodlen 1, ar unrhyw ddiwrnod. 
4. Ac eithrio fel a ddarperir yn erthygl 5, ni chaiff 
neb beri na chaniatáu i unrhyw gerbyd aros ar y darnau 
o gilfan y gefnffordd a ddisgrifir yn Atodlen 2 am 
gyfnod sy’n fwy na 2 awr, gan beidio â dychwelyd o 
fewn cyfnod o 4 awr, ar unrhyw ddiwrnod. 
Esemptiadau 
5. Ni fydd dim yn erthyglau 3 na 4 yn ei gwneud yn 
anghyfreithlon i beri neu i ganiatáu i unrhyw gerbyd 
aros ar y darnau o gilfan y gefnffordd a bennir yn yr 
Atodlenni cyhyd ag sy’n angenrheidiol i alluogi: 
(a) y cerbyd i gael ei ddefnyddio mewn cysylltiad 
ag unrhyw un neu ragor o’r gweithrediadau a 
ganlyn: 
(i) gwaith adeiladu, gwaith diwydiannol neu 
waith dymchwel; 
(ii) symud unrhyw rwystr i draffig; 
(iii) cynnal a chadw, gwella neu ailadeiladu’r 
gefnffordd a/neu’r gilfan; neu 
(iv) gosod, codi, addasu neu atgyweirio, yn y 
darnau hynny o gilfan y gefnffordd, neu 
mewn tir cyfagos, unrhyw garthffos neu 
unrhyw brif bibell, unrhyw bibell neu 
unrhyw gyfarpar ar gyfer cyflenwi nwy, 
dŵr neu drydan neu unrhyw gyfarpar 
cyfathrebu electronig fel y’i diffinnir ym 
mharagraff 5 o Atodlen 3A i Ddeddf 
Cyfathrebiadau 2003(3); 
(b) y 
cerbyd 
i 
gael 
ei 
ddefnyddio 
yng 
ngwasanaeth awdurdod lleol neu awdurdod 
dŵr yn unol â swyddogaethau statudol; 
(c) y cerbyd i gymryd petrol, olew, dŵr neu aer o 
unrhyw garej ar y gefnffordd neu’n gyfagos 
iddi; 
(d) y cerbyd i gael ei ddefnyddio at ddibenion y 
frigâd dân, y gwasanaeth ambiwlans neu’r 
heddlu;  
(e) y cerbyd i stopio pan fo’r person sydd â 
rheolaeth arno’n gwneud y canlynol: 
                                                                               
(3) 
2003 p.21. Mewnosodwyd Atodlen 3A gan baragraff 1 o Atodlen 
1 i Ddeddf yr Economi Ddigidol 2017 (p.30). 
 
3
(i) pan fydd yn ofynnol yn ôl y gyfraith iddo 
stopio;  
(ii) pan fydd yn gorfod stopio er mwyn osgoi 
damwain;  
(iii) pan gaiff ei rwystro rhag mynd yn ei 
flaen; neu 
(iv) pan fo’n gweithredu yn ôl cyfarwyddyd 
neu 
â 
chaniatâd 
cwnstabl 
heddlu, 
swyddog cymorth cymunedol yr heddlu 
neu swyddog gorfodi sifil. 
Dirymu 
6. Mae Gorchymyn Cefnffordd yr A5 (Cilfan Ffordd 
Mona, Ynys Môn) (Cyfyngu ar Aros) 2004(4) wedi ei 
ddirymu. 
 
 
Llofnodwyd o dan awdurdod Ysgrifennydd y Cabinet 
dros yr Economi a Thrafnidiaeth, un o Weinidogion 
Cymru. 
 
Dyddiedig 
5 Mehefin 2018 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
YR ATODLENNI 
 
ATODLEN 1 
Gwahardd aros ar unrhyw adeg 
 
Y darn o ochr ddwyreiniol cilfan Eglwys y Santes Fair 
sy’n ymestyn o bwynt 7 metr i’r de o ganolbwynt y 
ffordd fynediad i Eglwys y Santes Fair hyd at bwynt 
24 o fetrau i’r gogledd o ganolbwynt y ffordd honno. 
 
Y darn o ochr ddwyreiniol cilfan Eglwys y Santes Fair 
sy’n ymestyn o bwynt 44 o fetrau i’r gogledd o 
ganolbwynt y ffordd fynediad i Eglwys y Santes Fair 
hyd at bwynt 68 o fetrau i’r gogledd o ganolbwynt y 
ffordd honno. 
 
ATODLEN 2 
Cyfyngu ar aros (Cyfyngir y cyfnod aros i 2 awr 
mewn unrhyw gyfnod o 4 awr) 
 
Y darn o ochr ddwyreiniol cilfan Eglwys y Santes Fair 
sy’n ymestyn o bwynt 24 o fetrau i’r gogledd o 
ganolbwynt y ffordd fynediad i Eglwys y Santes Fair 
                                                                               
(4) O.S. 2004/3452 (Cy. 297) 
 
4
hyd at bwynt 44 o fetrau i’r gogledd o ganolbwynt y 
ffordd honno. 
 
Y darn o ochr orllewinol cilfan Eglwys y Santes Fair 
sy’n ymestyn o bwynt 13 o fetrau i’r gogledd o 
ganolbwynt y ffordd fynediad i Eglwys y Santes Fair 
hyd at bwynt 48 o fetrau i’r gogledd o ganolbwynt y 
ffordd honno. 
