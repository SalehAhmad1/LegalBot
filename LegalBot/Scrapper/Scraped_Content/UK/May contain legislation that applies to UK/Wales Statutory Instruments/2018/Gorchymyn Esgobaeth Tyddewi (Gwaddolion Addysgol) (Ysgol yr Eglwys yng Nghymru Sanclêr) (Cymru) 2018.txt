O F F E R Y N N A U  S T A T U D O L  
C Y M R U  
2018 Rhif 885 (Cy. 174) 
ADDYSG, CYMRU 
Gorchymyn Esgobaeth Tyddewi 
(Gwaddolion Addysgol) (Ysgol yr 
Eglwys yng Nghymru Sanclêr) 
(Cymru) 2018 
NODYN ESBONIADOL 
(Nid yw’r nodyn hwn yn rhan o’r Gorchymyn) 
Mae’r Gorchymyn hwn yn penodi Ymddiriedolaeth 
Esgobaethol Tyddewi yn ymddiriedolwr ar waddol y 
sefydliad addysgol o’r enw Sefydliad Ysgol Sanclêr (a 
enwyd gynt yn Ysgol Genedlaethol Sanclêr) ac mae’n 
gwneud darpariaeth newydd ynghylch defnyddio’r 
gwaddol hwnnw. Mae’n creu dwy ymddiriedolaeth ar 
wahân, a elwir yn eu tro, y Gronfa Ysgolion a’r Gronfa 
Addysg Grefyddol, ac mae’n rhannu asedau’r 
Sefydliad rhyngddynt. 
Mae’r Gronfa Ysgolion wedi ei sefydlu o dan yr 
ymddiriedolaethau statudol unffurf fel y’u nodir yn yr 
Atodlen er budd ysgolion gwirfoddol ac ysgolion 
sefydledig yr Eglwys yng Nghymru yn yr Esgobaeth. 
Mae’r Gronfa Addysg Grefyddol wedi ei sefydlu at 
ddiben darparu addysg grefyddol yn unol ag 
athrawiaethau’r Eglwys yng Nghymru o fewn y plwyf 
yr oedd yr ysgol wedi’i lleoli ynddo. 
Mae’r Gorchymyn hefyd yn diddymu’r hawliau a 
ddaeth i ran unrhyw berson, o dan unrhyw 
ymddiriedolaeth a gododd yn rhinwedd adran 1 o 
Ddeddf Dychwelyd Safleoedd 1987, mewn cysylltiad 
â’r gwaddol. 
 
2
O F F E R Y N N A U  S T A T U D O L  
C Y M R U  
2018 Rhif 885 (Cy. 174) 
ADDYSG, CYMRU 
Gorchymyn Esgobaeth Tyddewi 
(Gwaddolion Addysgol) (Ysgol yr 
Eglwys yng Nghymru Sanclêr) 
(Cymru) 2018 
Gwnaed 
    18 Gorffennaf 2018 
Yn dod i rym 
31 Gorffennaf 2018 
Dangoswyd er boddhad i Weinidogion Cymru fod y 
Gwaddol yn cael ei ddefnyddio neu wedi ei 
ddefnyddio mewn cysylltiad â darparu addysg 
grefyddol yn unol â daliadau’r Eglwys yng Nghymru 
mewn ysgol wirfoddol, o fewn ystyr “voluntary 
school” yn adran 32 o Ddeddf Addysg 1996(1), y 
peidiwyd â defnyddio ei mangre at ddibenion ysgol, a 
bod y gofynion yn adran 554(3) o Ddeddf Addysg 
1996 wedi eu bodloni. 
Mae cais i Weinidogion Cymru am Orchymyn i wneud 
darpariaeth newydd ar gyfer defnyddio’r Gwaddol 
wedi ei wneud gan Ymddiriedolaeth Esgobaethol 
Tyddewi, sef corff y mae’n ymddangos i Weinidogion 
Cymru ei fod yn awdurdod priodol yr Eglwys yng 
Nghymru at y diben hwnnw. 
Mae hysbysiad o’r Gorchymyn arfaethedig, ac o hawl 
personau sydd â buddiant i gyflwyno sylwadau, wedi 
ei roi yn unol â darpariaethau adran 555 o Ddeddf 
Addysg 1996. 
Ni chyflwynwyd unrhyw sylwadau ynglŷn â’r 
Gorchymyn arfaethedig. 
Mae asedau’r Sefydliad yn cynnwys £73,500.00, sef yr 
enillion net o werthu mangre’r hen ysgol a thŷ’r ysgol 
                                                                               
(1) 
1996 p. 56.  Mae’r adran hon wedi ei diddymu ers hynny gan 
baragraff 69 o Atodlen 30 ac Atodlen 31 i Ddeddf Safonau a 
Fframwaith Ysgolion 1998 (p. 31). 
 
3
a gynhwyswyd yn y gweithredoedd Sefydlu a hefyd 
unrhyw incwm a ddeilliodd o’r asedau hynny cyn i’r 
Gorchymyn hwn ddod i rym. 
Yn rhinwedd adran 1 o Ddeddf Dychwelyd Safleoedd 
1987 (“Deddf 1987”) cododd ymddiriedolaeth, neu 
gall fod ymddiriedolaeth wedi codi, mewn perthynas â 
safle’r ysgol a thŷ’r ysgol uchod a gynhwyswyd yn y 
gweithredoedd Sefydlu. Mae Gweinidogion Cymru 
wedi eu bodloni bod pob cam rhesymol ymarferol 
wedi ei gymryd i ddod o hyd i unrhyw berson sydd, 
neu a all ddod yn rhywun sydd, â hawl fel buddiolwr o 
dan yr ymddiriedolaeth honno ac nad oes unrhyw 
hawliad gan unrhyw berson o’r fath sy’n dod o fewn 
darpariaethau adran 5(2)(a) o Ddeddf 1987. 
Mae Gweinidogion Cymru, drwy arfer y pwerau a 
roddwyd i’r Ysgrifennydd Gwladol gan adrannau 554 
a 556 o Ddeddf Addysg 1996 ac adran 5 o Ddeddf 
Dychwelyd Safleoedd 1987(1), ac a freiniwyd bellach 
ynddynt hwy, yn gwneud y Gorchymyn a ganlyn(2): 
Enwi, cychwyn a chymhwyso 
1.—(1) Enw’r Gorchymyn hwn yw Gorchymyn 
Esgobaeth Tyddewi (Gwaddolion Addysgol) (Ysgol yr 
Eglwys yng Nghymru Sanclêr) (Cymru) 2018 a daw i 
rym ar 31 Gorffennaf 2018. 
(2) Mae’r Gorchymyn hwn yn gymwys o ran 
Cymru. 
Dehongli 
2. Yn y Gorchymyn hwn, oni fydd y cyd-destun yn 
mynnu fel arall— 
ystyr “asedau’r Sefydliad” (“the Foundation 
assets”) yw’r asedau sy’n cynrychioli’r Gwaddol 
ar hyn o bryd; 
ystyr 
“yr 
Esgobaeth” 
(“the 
Diocese”) 
yw 
Esgobaeth Tyddewi, ac mae “yr Ymddiriedolaeth 
                                                                               
(1) 
1987 p. 15. 
(2) 
1996 p. 56. Amnewidiwyd adran 554(1) gan baragraff 
168(2) o Atodlen 30 i Ddeddf Safonau a Fframwaith 
Ysgolion 1998 (p. 15). Amnewidiwyd adran 554(3)(a) gan 
baragraff 168(3) o Atodlen 30 i Ddeddf Safonau a 
Fframwaith Ysgolion 1998. Diwygiwyd adran 554(3)(b) gan 
baragraff 168(3)(b) o Atodlen 30 i Ddeddf Safonau a 
Fframwaith Ysgolion 1998. Diwygiwyd adran 556(2)(a) gan 
baragraff 169(a) o Atodlen 30 i Ddeddf Safonau a 
Fframwaith Ysgolion 1998. Diwygiwyd adran 556(2)(b) gan 
baragraff 169(b) o Atodlen 30 i Ddeddf Safonau a 
Fframwaith 
Ysgolion 
1998. 
Trosglwyddwyd 
swyddogaethau’r Ysgrifennydd Gwladol o dan adrannau 554 
a 556 o Ddeddf Addysg 1996 i Gynulliad Cenedlaethol 
Cymru gan Orchymyn Cynulliad Cenedlaethol Cymru 
(Trosglwyddo Swyddogaethau) 1999 (O.S. 1999/672) ac yna 
i Weinidogion Cymru gan baragraff 30 o Atodlen 11 i 
Ddeddf Llywodraeth Cymru 2006 (p .32). 
 
4
Esgobaethol” (“the Diocesan Trust”) i’w dehongli 
yn unol â hynny; 
ystyr “y Gronfa Addysg Grefyddol” (“the 
Religious Education Fund”) yw’r gronfa addysg 
grefyddol sydd wedi ei sefydlu gan erthygl 5(b); 
ystyr “y Gronfa Ysgolion” (“the School Fund”) 
yw’r gronfa ysgolion sydd wedi ei sefydlu gan 
erthygl 5(a); 
ystyr “y Gwaddol” (“the Endowment”) yw’r 
gwaddol a gynhwyswyd yn y gweithredoedd 
Sefydlu; 
ystyr “y gweithredoedd Sefydlu” (“the Founding 
deeds”) yw’r gweithredoedd a wnaed ar— 
(i) 20 Rhagfyr 1905 rhwng y Parchedig 
David Pugh o’r naill ran a’r Hybarch Dad 
yn Nuw John Owen Arglwydd Esgob 
Tyddewi, yr Hybarch Owen Evans 
Archddiacon Caerfyrddin, y Parchedig 
Charles Frederick Owen, y Parchedig 
John Thomas Deon Gwlad Tyddewi a Mr 
Lewis Pritchard Jones o’r rhan arall; a 
(ii) 20 Medi 1940 rhwng Martha John, Ester 
John ac Agnes John o’r naill ran a Bwrdd 
Cyllid Esgobaeth Tyddewi o’r rhan arall;  
ystyr “y Sefydliad” (“the Foundation”) yw’r 
sefydliad addysgol o’r enw Sefydliad Ysgol 
Sanclêr 
a 
sefydlwyd 
drwy’r 
gweithredoedd 
Sefydlu; 
mae i “ysgol sefydledig” yr un ystyr a roddir i 
“foundation 
school” 
yn 
Neddf 
Safonau 
a 
Fframwaith Ysgolion 1998(1); ac 
mae i “ysgol wirfoddol” yr un ystyr a roddir i 
“voluntary 
school” 
yn 
Neddf 
Safonau 
a 
Fframwaith Ysgolion 1998. 
Diddymu hawliau o dan Ymddiriedolaeth Deddf 
Dychwelyd Safleoedd 
3. Mae hawliau unrhyw berson sydd, neu a all ddod 
yn rhywun sydd, â hawl fel buddiolwr o dan yr 
ymddiriedolaeth sydd wedi codi neu a all fod wedi 
codi yn rhinwedd adran 1 o Ddeddf Dychwelyd 
Safleoedd 1987 mewn cysylltiad â’r tir a gynhwysir yn 
y Gwaddol, wedi eu diddymu drwy’r Gorchymyn hwn. 
Ymddiriedolwr a breinio 
4.—(1) Mae’r 
Gorchymyn 
hwn 
yn 
penodi’r 
Ymddiriedolaeth 
Esgobaethol 
i 
fod 
yn 
Ymddiriedolwr— 
(a) y Sefydliad, 
                                                                               
(1) 
1998 p. 31. 
 
5
(b) asedau’r Sefydliad, 
(c) y Gronfa Ysgolion, a 
(d) y Gronfa Addysg Grefyddol. 
(2) Mae’r holl gronfeydd sydd, yn union cyn 
dyddiad y Gorchymyn hwn, yn eiddo i’r Sefydliad, 
neu a ddelir mewn ymddiriedolaeth ar gyfer y 
Sefydliad (ac eithrio unrhyw gronfeydd a ddelir eisoes 
gan yr Ymddiriedolaeth Esgobaethol) i’w trosglwyddo 
i’r Ymddiriedolaeth Esgobaethol, ac mae pob 
gweithred sy’n angenrheidiol at y diben hwnnw i gael 
ei chyflawni gan unrhyw berson sy’n dal y cronfeydd 
hynny. 
Rhannu Asedau 
5. Mae asedau’r Sefydliad i gael eu rhannu’n ddwy 
gronfa ymddiriedolaeth ar wahân, sef— 
(a) y Gronfa Ysgolion yn cynnwys 11 rhan o 14 o 
asedau’r Sefydliad; a 
(b) y Gronfa Addysg Grefyddol yn cynnwys 3 
rhan o 14 o asedau’r Sefydliad. 
Gweinyddu’r Sefydliad 
6.—(1) Ar ôl talu unrhyw dreuliau gweinyddu, rhaid 
i’r Ymddiriedolaeth Esgobaethol roi cyfrif am y gyfran 
honno o gyfalaf ac incwm asedau’r Sefydliad sy’n 
cynrychioli’r Gronfa Addysg Grefyddol i Ficer, neu 
Reithor, a Wardeiniaid Eglwys y plwyf y sefydlwyd y 
Sefydliad i ddarparu addysg grefyddol ar ei gyfer. 
(2) Mae pob Ficer, neu Reithor, a Wardeiniaid 
Eglwys 
y 
gwneir 
taliad 
iddynt 
yn 
unol 
â 
darpariaethau’r 
paragraff 
blaenorol 
i 
gael 
eu 
cyfansoddi fel ymddiriedolaethwyr y Gronfa Addysg 
Grefyddol a chânt gadw cyfalaf y Gronfa a 
defnyddio’r incwm sy’n cronni o hynny, neu 
ddefnyddio’r cyfalaf o hynny, tuag at ddibenion 
addysgol sy’n ymwneud â’r plwyf o dan sylw mewn 
cysylltiad â’r ddarpariaeth o addysg grefyddol yn unol 
â daliadau’r Eglwys yng Nghymru drwy Ysgol Sul neu 
ddull arall. 
(3) Mae’r Ymddiriedolaeth Esgobaethol i ddal y 
Gronfa Ysgolion ar yr ymddiriedolaethau statudol 
unffurf er budd ysgolion gwirfoddol neu ysgolion 
sefydledig yr Eglwys yng Nghymru o fewn yr 
Esgobaeth. 
(4) Yn yr erthygl hon, ystyr “ymddiriedolaethau 
statudol unffurf” (“uniform statutory trusts”) yw’r 
ymddiriedolaethau a nodir yn yr Atodlen (sef yr 
ymddiriedolaethau statudol unffurf a nodir yn Atodlen 
36 i Ddeddf Addysg 1996 fel y maent yn gymwys 
mewn perthynas â’r Gronfa Ysgolion). 
 
6
Cydgrynhoi 
7. Caniateir i’r Gronfa Ysgolion gael ei chydgrynhoi 
ag unrhyw waddol presennol a ddelir at y dibenion a 
bennir yn yr Atodlen. 
 
 
 
 
Kirsty Williams 
Ysgrifennydd y Cabinet dros Addysg, un o 
Weinidogion Cymru 
18 Gorffennaf 2018 
 
YR ATODLEN 
Erthygl 6(4) 
1. Caiff yr Ymddiriedolaeth Esgobaethol, ar ôl talu 
unrhyw dreuliau yr eir iddynt mewn cysylltiad â 
gweinyddu’r Gronfa Ysgolion, ddefnyddio cyfalaf ac 
incwm y Gronfa Ysgolion honno at unrhyw un neu 
ragor o’r dibenion a ganlyn— 
(a) ar gyfer prynu, neu tuag at brynu, safle ar 
gyfer, neu godi, gwella neu ehangu mangre 
unrhyw ysgol berthnasol yn yr Esgobaeth; 
(b) ar gyfer cynnal unrhyw ysgol berthnasol yn yr 
Esgobaeth; 
(c) ar gyfer prynu, neu tuag at brynu, safle ar 
gyfer, neu godi, gwella neu ehangu mangre tŷ 
athro neu athrawes ar gyfer ei ddefnyddio 
mewn cysylltiad ag unrhyw ysgol berthnasol 
yn yr Esgobaeth; a 
(d) ar gyfer cynnal tŷ athro neu athrawes ar gyfer 
ei ddefnyddio mewn cysylltiad ag unrhyw 
ysgol berthnasol yn yr Esgobaeth. 
2. Caiff yr Ymddiriedolaeth Esgobaethol hefyd, ar ôl 
talu unrhyw dreuliau yr eir iddynt mewn cysylltiad â 
gweinyddu’r Gronfa Ysgolion, ddefnyddio incwm y 
Gronfa honno at unrhyw un neu ragor o’r dibenion a 
ganlyn— 
(a) ar gyfer darparu, neu tuag at ddarparu, 
cyngor, arweiniad ac adnoddau (gan gynnwys 
deunyddiau) mewn cysylltiad ag unrhyw fater 
sy’n ymwneud â rheolaeth unrhyw ysgol 
berthnasol yn yr Esgobaeth, neu’r addysg a 
ddarperir mewn unrhyw ysgol o’r fath; 
(b) darparu gwasanaethau ar gyfer cynnal unrhyw 
arolygiad o unrhyw ysgol berthnasol yn yr 
Esgobaeth sy’n ofynnol o dan Ran 1 o Ddeddf 
Addysg 2005(1); ac 
(c) talu’r gost o gyflogi staff neu eu cymryd 
ymlaen mewn cysylltiad â— 
(i) defnyddio incwm y Gronfa Ysgolion at y 
naill neu’r llall o’r dibenion y cyfeirir 
atynt yn is-baragraffau (a) a (b), 
(ii) defnyddio cyfalaf neu incwm y Gronfa 
Ysgolion at unrhyw un neu ragor o’r 
dibenion y cyfeirir atynt ym mharagraff 
1. 
3. Ystyr “ysgol berthnasol” (“relevant school”) yw 
ysgol o’r math y cyfeirir ato yn erthygl 6(3). 
                                                                               
(1) 
2005 p. 18. 
