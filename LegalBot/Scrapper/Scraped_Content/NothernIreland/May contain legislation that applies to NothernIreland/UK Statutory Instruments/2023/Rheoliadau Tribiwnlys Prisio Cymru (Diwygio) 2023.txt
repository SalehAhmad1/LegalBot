OFFERYNNAU STATUDOL CYMRU
2023 Rhif 775 (Cy. 121)
LLYWODRAETH LEOL, CYMRU
Rheoliadau Tribiwnlys Prisio Cymru (Diwygio) 2023
Gwnaed
10 Gorffennaf 2023
Gosodwyd gerbron Senedd Cymru
12 Gorffennaf 2023
Yn dod i rym
2 Awst 2023
Mae Gweinidogion Cymru, drwy arfer y pwerau a roddir gan adrannau 140(4) a 143(1) a (2) o Ddeddf Cyllid Llywodraeth Leol 1988(1), a pharagraffau 1, 5(1), 8(1), (2), (3) a (6) o Atodlen 11 iddi, yn gwneud y Rheoliadau a ganlyn.
(1)
1988 p. 41. Diwygiwyd adran 143(2) o Ddeddf Cyllid Llywodraeth Leol 1988 gan adran 154(3)(a) o Ddeddf Llywodraeth Leol ac Etholiadau (Cymru) 2021. Gwnaed diwygiadau perthnasol i Atodlen 11 i Ddeddf 1988 gan baragraffau 3, 4, 7 ac 11 o Atodlen 15 i Ddeddf Llywodraeth Leol a Chynnwys y Cyhoedd mewn Iechyd 2007 (p. 28). Mae diwygiadau eraill i Atodlen 11 nad ydynt yn berthnasol i’r Rheoliadau hyn. Trosglwyddwyd swyddogaethau’r Ysgrifennydd Gwladol o dan adrannau 140(4) a 143(1) a (2), a pharagraffau 1, 5 ac 8 o Atodlen 11 i’r Ddeddf honno, i’r graddau yr oeddent yn arferadwy o ran Cymru, i Gynulliad Cenedlaethol Cymru gan Orchymyn Cynulliad Cenedlaethol Cymru (Trosglwyddo Swyddogaethau) 1999 (O.S. 1999/672). Yn rhinwedd paragraff 30 o Atodlen 11 i Ddeddf Llywodraeth Cymru 2006 (p. 32) mae’r swyddogaethau hynny bellach wedi eu breinio yng Ngweinidogion Cymru.Enwi a dod i rym
1.  Enw’r Rheoliadau hyn yw Rheoliadau Tribiwnlys Prisio Cymru (Diwygio) 2023 a deuant i rym ar 2 Awst 2023.Diwygio Rheoliadau Tribiwnlys Prisio Cymru 2010
2.  Mae Rheoliadau Tribiwnlys Prisio Cymru 2010(1) wedi eu diwygio yn unol â rheoliadau 3 i 12.
(1)
O.S. 2010/713 (Cy. 69); yr offerynnau diwygio perthnasol yw O.S. 2013/547 (Cy. 59), O.S. 2014/554 (Cy. 66) ac O.S. 2017/941 (Cy. 234).Diwygio Rheoliadau Tribiwnlys Prisio Cymru 2010
3.  Yn rheoliad 5A (cworwm ar gyfer cyfarfod y Cyngor Llywodraethu), yn lle “pedwar” rhodder “tri”.Diwygio Rheoliadau Tribiwnlys Prisio Cymru 2010
4.  Yn rheoliad 8A (Panel Penodiadau’r Cyngor Llywodraethu), hepgorer paragraff (3).Diwygio Rheoliadau Tribiwnlys Prisio Cymru 2010
5.  Yn rheoliad 9 (nifer aelodau’r Tribiwnlys Prisio a’u penodiad), hepgorer paragraffau (5) a (6).Diwygio Rheoliadau Tribiwnlys Prisio Cymru 2010
6.  Yn rheoliad 10 (parhad aelodaeth o’r Tribiwnlys Prisio)—
(a)
ym mharagraff (1), ar ôl “gyfnod”, yn lle “o bum mlynedd” rhodder “sydd i’w bennu gan y Panel Penodiadau, ond heb fod yn hwy na phum mlynedd”;
(b)
ym mharagraff 2(a), yn lle “bum mlynedd” rhodder “benodiad a bennir o dan reoliad 10(1)”;
(c)
ar ôl paragraff (4) mewnosoder—
“(5) Ni fydd aelod yn peidio â bod yn aelod o’r Tribiwnlys Prisio at ddibenion rheoliadau 11(4)(b), 12(4)(a) a 13(5)(b) pan fo’r aelod, ar ddiwedd cyfnod penodiad o dan reoliad 10(1), yn cael ei benodi yn syth am gyfnod pellach o dan y rheoliad hwnnw.”Diwygio Rheoliadau Tribiwnlys Prisio Cymru 2010
7.  Yn rheoliad 27(1) (dehongli), yn y lle priodol yn nhrefn yr wyddor mewnosoder—
““mae i “cyfathrebiad electronig” yr ystyr a roddir i “electronic communication” yn adran 15(1) o Ddeddf Cyfathrebiadau Electronig 2000(1);”
““ystyr “gwrandawiad” (“hearing”) yw gwrandawiad llafar ac mae’n cynnwys gwrandawiad a gynhelir yn gyfan gwbl neu’n rhannol drwy gyswllt fideo, dros y ffôn neu drwy ddull arall o gyfathrebiadau electronig dwyffordd disymwth;”
(1)
2000 p. 7, a ddiwygiwyd gan baragraff 158 o Atodlen 17 i Ddeddf Cyfathrebiadau 2003 (p. 21).Diwygio Rheoliadau Tribiwnlys Prisio Cymru 2010
8.  Yn rheoliad 31 (trefniadau ar gyfer apelau), ar ôl paragraff (5) mewnosoder—
“(6) Yn ddarostyngedig i unrhyw ddarpariaeth arall yn y Rheoliadau hyn, caiff y Tribiwnlys Prisio reoleiddio ei weithdrefn ei hun.”Diwygio Rheoliadau Tribiwnlys Prisio Cymru 2010
9.  Yn rheoliad 34(2) (hysbysiad o wrandawiad)—
(a)
ar ddiwedd is-baragraff (a), hepgorer “neu”;
(b)
ar ôl is-baragraff (b) mewnosoder—
“(c)
yn swyddfa’r tribiwnlys prisio, neu
(d)
ar wefan y tribiwnlys prisio.”Diwygio Rheoliadau Tribiwnlys Prisio Cymru 2010
10.  Yn rheoliad 34(3), ar ôl y gair “man” mewnosoder y geiriau “a’r wefan”.Diwygio Rheoliadau Tribiwnlys Prisio Cymru 2010
11.  Yn rheoliad 46(11), hepgorer paragraff (a).Diwygio Rheoliadau Tribiwnlys Prisio Cymru 2010
12.  Yn Atodlen 2 (gweithdrefn ethol)—
(a)
ym mharagraff 2, hepgorer “(ond yn ddarostyngedig i baragraff 12(a))”;
(b)
ar ddiwedd paragraff 12(a), hepgorer “—” a mewnosoder “yn aelod o’r Tribiwnlys Prisio;”;
(c)
hepgorer paragraff 12(a)(i) a (ii).Rebecca Evans
Y Gweinidog Cyllid a Llywodraeth Leol, un o Weinidogion Cymru
10 Gorffennaf 2023NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Tribiwnlys Prisio Cymru 2010 (“Rheoliadau 2010”).
Mae rheoliadau 3, 4 a 12 yn diwygio darpariaethau sy’n ymwneud â’r Cyngor Llywodraethu. Mae’r diwygiadau yn lleihau’r cworwm ar gyfer cyfarfodydd y Cyngor Llywodraethu i dri, ac yn caniatáu i aelodau a benodir gan Weinidogion Cymru eistedd ar Banel Penodiadau pan fydd yn penodi Cadeiryddion a’r rheini nad ydynt yn Gadeiryddion i’w hethol fel cynrychiolwyr cenedlaethol.
Mae rheoliad 5 yn dileu’r cyfnod aelodaeth hwyaf o 10 mlynedd. Mae rheoliad 6 yn galluogi’r Panel Penodiadau i benodi aelodau am gyfnodau nad ydynt yn hwy na phum mlynedd ac yn egluro na fydd aelodaeth yn dod i ben ar ddiwedd cyfnod penodiad pan fydd y cyfnod hwnnw wedi ei ddilyn yn syth gan gyfnod arall o aelodaeth.
Mae rheoliadau 7 i 11 yn diwygio trefniadau gweinyddol ar gyfer Apelau Treth Gyngor. Mae’r diwygiadau yn cadarnhau bod gwrandawiad yn cynnwys un a gynhelir naill ai’n gyfan gwbl neu’n rhannol drwy gyfathrebiad electronig dwyffordd, yn pennu y caiff y Tribiwnlys Prisio reoleiddio ei weithdrefn ei hun, ac yn diweddaru gofynion ar gyfer arddangos hysbysiadau.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth yr Is-adran Diwygio Cyllid Llywodraeth Leol, Llywodraeth Cymru, Parc Cathays, Caerdydd, CF10 3NQ.