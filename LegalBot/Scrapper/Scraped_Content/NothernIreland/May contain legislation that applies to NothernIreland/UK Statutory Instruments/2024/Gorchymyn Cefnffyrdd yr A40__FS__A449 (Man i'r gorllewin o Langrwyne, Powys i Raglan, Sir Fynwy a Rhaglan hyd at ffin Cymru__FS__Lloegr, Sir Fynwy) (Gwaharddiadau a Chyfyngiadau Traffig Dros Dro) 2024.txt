O F F E R Y N N A U  S T A T U D O L  
C Y M R U  
2024 Rhif 68 (Cy. 18) 
TRAFFIG FFYRDD, CYMRU 
Gorchymyn Cefnffyrdd yr 
A40/A449 (Man i'r gorllewin o 
Langrwyne, Powys i Raglan, Sir 
Fynwy a Rhaglan hyd at ffin 
Cymru/Lloegr, Sir Fynwy)  
(Gwaharddiadau a Chyfyngiadau 
Traffig Dros Dro) 2024 
Gwnaed 
22 Ionawr 2024 
Yn dod i rym 
29 Ionawr 2024 
Mae Gweinidogion Cymru, sef yr awdurdod traffig ar 
gyfer cefnffordd yr A40 a’r darn perthnasol o 
gefnffordd yr A40/A449, wedi eu bodloni y dylid 
gwahardd traffig a/neu gyfyngu arno ar ddarnau 
penodedig o’r cefnffyrdd oherwydd gwaith y bwriedir 
ei wneud ar y ffyrdd neu gerllaw iddynt. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffyrdd yr A40/A449 (Man i'r gorllewin o 
Langrwyne, Powys i Raglan, Sir Fynwy a Rhaglan hyd 
at ffin Cymru/Lloegr, Sir Fynwy) (Gwaharddiadau a 
Chyfyngiadau Traffig Dros Dro) 2024 a daw’r 
Gorchymyn hwn i rym ar 29 Ionawr 2024. 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy'n cael ei ddefnyddio at 
ddibenion y llynges, y fyddin neu'r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy'n aelod o'r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 20:00 o’r 
gloch ar 29 Ionawr 2024 ac sy’n dod i ben pan 
gaiff yr arwyddion traffig dros dro ar gyfer pob 
cyfnod gwaith eu symud ymaith yn barhaol; 
ystyr 
“y 
gefnffordd/cefnffyrdd” 
(“the 
trunk 
road(s)”) yw cefnffordd yr A40/A449 Casnewydd 
i Gaerwrangon a chefnffordd yr A40 Rhaglan i 
Lanymddyfri; 
ystyr “lluoedd arbennig” (“special forces”) yw'r 
unedau 
hynny 
o'r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a chyfyngiadau 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r cefnffyrdd a bennir yn Atodlen 1 i’r Gorchymyn 
hwn. 
4. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darnau o'r gefnffordd a bennir yn Atodlenni 2 
a 5 i’r Gorchymyn hwn. 
5. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
awr ar y darnau o'r gefnffordd a bennir yn Atodlenni 3, 
5 a 6 i’r Gorchymyn hwn. 
6. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 10 milltir yr 
awr ar y darnau o'r gefnffordd a bennir yn Atodlenni 4, 
5 a 6 i’r Gorchymyn hwn. 
7. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd gael ei 
ddefnyddio, ac eithrio cerbyd esempt, yn y fath fodd 
fel ei fod yn goddiweddyd unrhyw gerbyd arall ar y 
darnau o'r gefnffordd a bennir yn Atodlenni 4, 5 a 6 i’r 
Gorchymyn hwn ar yr adegau hynny pan fo'r 
cyfyngiad y cyfeirir ato yn erthygl 6 yn weithredol. 
Cymhwyso  
8.—(1) Ni fydd y gwaharddiadau a'r cyfyngiadau yn 
erthyglau 3, 4, 5, 6 a 7 yn gymwys ond ar yr adegau 
hynny ac i'r graddau hynny y bydd arwyddion traffig 
yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal dros dro 
9. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau o’r gefnffordd a 
bennir yn Atodlenni 2, 3, 4, 5 a 6 i’r Gorchymyn hwn 
wedi eu hatal dros dro ar yr adegau hynny pan fo’r 
cyfyngiadau a bennir yn erthyglau 4, 5 a 6 yn 
weithredol. 
Cyfnod para’r Gorchymyn hwn 
10. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                        22 Ionawr 2024 
 
 
 
Nicci Hunter 
Arweinydd Tîm Busnes 
Llywodraeth Cymru 
 
 
 
 
 
 
 
4
ATODLEN 1 
Gwahardd cerbydau dros dro 
 
Y darnau o'r ffyrdd ymadael ac ymuno tua'r gogledd ar 
yr A449/A40 wrth Gyfnewidfa Rhaglan. 
 
Y darn o'r ffordd ymadael tua'r de ar yr A449/A40 
wrth Gyfnewidfa Rhaglan. 
 
Y darn o'r gilfan sydd â'i ganolbwynt 240 o fetrau i'r 
gorllewin o drosbont Penpergwm. 
 
Y darn o'r gilfan sydd â'i ganolbwynt 330 o fetrau i'r 
dwyrain o danffordd Hardwick Lane. 
 
Y darn o'r gilfan sydd â'i ganolbwynt 470 o fetrau i'r 
dwyrain o danffordd wasanaethu Dobson's Farm.  
 
ATODLEN 2 
Terfyn cyflymder o 50 mya dros dro 
 
Y darn o gefnffordd yr A40 sy'n ymestyn o 
ganolbwynt trosbont Bannut hyd at bwynt 105 o fetrau 
i'r de-orllewin o borth deheuol Twnelau Gibraltar.  
 
Y darn o gefnffordd yr A40 sy'n ymestyn o bwynt 271 
o fetrau i'r gogledd-ddwyrain o ganolbwynt Cylchfan 
Dixton hyd at ganolbwynt pont wasanaethu Ganarew. 
 
ATODLEN 3 
Terfyn cyflymder o 40 mya dros dro 
 
Y darn o gefnffordd yr A40 sy’n ymestyn o bwynt 219 
o fetrau i’r gorllewin o’i chyffordd â’r ffordd fynediad 
sy’n arwain at Glangrwyney Court hyd at bwynt 134 o 
fetrau i’r gorllewin o’i chyffordd â Red Barn Road. 
 
ATODLEN 4 
Terfyn cyflymder 10 mya dros dro a dim 
goddiweddyd 
 
Y darn o gefnffordd yr A40 sy’n ymestyn o bwynt 219 
o fetrau i’r gorllewin o'i chyffordd  â’r ffordd fynediad 
sy’n arwain at Glangrwyney Court hyd at bwynt 135 o 
fetrau i’r gogledd-orllewin o ganolbwynt Cylchfan 
Hardwick. 
 
ATODLEN 5 
Terfyn cyflymder 50 mya, neu 40 mya neu 10 mya 
dros dro a dim goddiweddyd 
 
Y darn hwnnw o gefnffordd yr A40 sy’n ymestyn o 
bwynt 384 o fetrau i’r gogledd-orllewin o ganolbwynt 
tanffordd Dobson's Farm hyd at ganolbwynt trosbont 
yr A40/A449 wrth Gyfnewidfa Rhaglan.  
 
 
5
Y darn o ffordd ymadael tua'r de yr A40/A449 wrth 
Gyfnewidfa Rhaglan.    
 
ATODLEN 6 
Terfyn cyflymder 40 mya neu 10 mya dros dro a 
dim goddiweddyd 
 
Y darn o gefnffordd yr A40 sy'n ymestyn o 
ganolbwynt trosbont Bannut hyd at ganolbwynt pont 
wasanaethu Ganarew.  
 
