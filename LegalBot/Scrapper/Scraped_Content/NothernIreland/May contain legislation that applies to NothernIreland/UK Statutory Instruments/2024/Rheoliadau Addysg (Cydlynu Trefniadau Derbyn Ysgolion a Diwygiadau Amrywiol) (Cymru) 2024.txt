OFFERYNNAU STATUDOL CYMRU
2024 Rhif 698 (Cy. 96)
ADDYSG, CYMRU
Rheoliadau Addysg (Cydlynu Trefniadau Derbyn Ysgolion a Diwygiadau Amrywiol) (Cymru)
Gwnaed
24 Mai 2024
Gosodwyd gerbron Senedd Cymru
29 Mai 2024
Yn dod i rym
28 Mehefin 2024
Mae Gweinidogion Cymru, drwy arfer y pwerau a roddwyd i’r Ysgrifennydd Gwladol gan adrannau 89B(1), (4) a (5)(1), 89C(1), (2), (3), (4) a (5)(2), 92(3), 94(5) a (5A)(4), 95(3) a (3A)(5) a 138(7)(6) o Ddeddf Safonau a Fframwaith Ysgolion 1998(7), ac a freiniwyd bellach ynddynt hwy(8), yn gwneud y Rheoliadau a ganlyn.
(1)
1998 p. 31; mewnosodwyd adran 89B gan Ddeddf Addysg 2002 (p. 32), adran 48 ac fe’i diwygiwyd gan Ddeddf Addysg a Sgiliau 2008 (p. 25), Atodlen 1, paragraffau 53, 59(1), (2), (3)(a) a (b), (4)(a) a (b), (5)(a) i (c), (6)(a) a (b) a (7) ac O.S. 2010/1158.
(2)
Mewnosodwyd adran 89C gan Ddeddf Addysg 2002, adran 48 ac fe’i diwygiwyd gan Ddeddf Addysg ac Arolygiadau 2006 (p. 40), adran 43(3)(a) a (b), Deddf Addysg a Sgiliau 2008, Atodlen 1, paragraffau 53, 60(1), (3)(a) a (b), (4) a (5), Deddf Safonau a Threfniadaeth Ysgolion (Cymru) 2013 (dccc 1), Atodlen 5, paragraff 4(1) a (5) ac O.S. 2010/1158; mae diwygiadau eraill ond nid yw’r un ohonynt yn berthnasol i’r Rheoliadau hyn.
(3)
Amnewidiwyd adran 92 gan Ddeddf Addysg 2002, Atodlen 4, paragraff 7 ac fe’i diwygiwyd gan O.S. 2010/1158.
(4)
Amnewidiwyd is-adran (5) o adran 94, a mewnosodwyd is-adran (5A) yn adran 94, gan Ddeddf Addysg 2002, adran 50 a diwygiwyd is-adran (5A) gan Ddeddf Addysg a Sgiliau 2008, adran 152(1) a (7).
(5)
Amnewidiwyd is-adran (3) o adran 95, a mewnosodwyd is-adran (3A) yn adran 95, gan Ddeddf Addysg 2002, Atodlen 4, paragraff 9 a diwygiwyd is-adran (3A) gan O.S. 2010/1158.
(6)
Diwygiwyd is-adran (7) gan Ddeddf Addysg ac Arolygiadau 2006, Atodlen 17, paragraff 3(1) a (4).
(7)
Gweler adran 142(1) o Ddeddf 1998 am y diffiniad o “the Assembly” a gweler adran 90ZA o Ddeddf 1998 am y diffiniadau o “prescribed” a “regulations”.
(8)
Trosglwyddwyd swyddogaethau’r Ysgrifennydd Gwladol o dan yr adrannau hyn o Ddeddf Addysg 1996 a Deddf Safonau a Fframwaith Ysgolion 1998 i Gynulliad Cenedlaethol Cymru gan Orchymyn Cynulliad Cenedlaethol Cymru (Trosglwyddo Swyddogaethau) 1999 (O.S. 1999/672) ac yna i Weinidogion Cymru gan Ddeddf Llywodraeth Cymru 2006 (p. 32), Atodlen 11, paragraff 30.Enwi, dod i rym a chymhwyso
1.—(1) Enw’r Rheoliadau hyn yw Rheoliadau Addysg (Cydlynu Trefniadau Derbyn Ysgolion a Diwygiadau Amrywiol) (Cymru) 2024.
(2) Daw’r Rheoliadau hyn i rym ar 28 Mehefin 2024.
(3) Mae’r Rheoliadau hyn yn gymwys o ran Cymru.Dehongli
2.—(1) Yn y Rheoliadau hyn—
mae i “awdurdod derbyn” yr ystyr a roddir i “admission authority” yn adran 88(1) o Ddeddf 1998(1);
ystyr “awdurdod lleol” (“local authority”) yw cyngor sir yng Nghymru a chyngor bwrdeistref sirol yng Nghymru;
mae i “blwyddyn academaidd” yr ystyr a roddir i “academic year” yn adran 89B(6) o Ddeddf 1998;
ystyr “blwyddyn benderfynu” (“determination year”), mewn perthynas â’r trefniadau derbyn arfaethedig ar gyfer ysgol, yw’r flwyddyn academaidd sy’n dechrau 2 flwyddyn academaidd cyn y flwyddyn academaidd y mae’r trefniadau derbyn yn berthnasol iddi;
ystyr “blwyddyn dderbyn” (“admission year”) yw’r flwyddyn academaidd y derbynnir disgyblion i grŵp oedran perthnasol o dan gynllun cymhwysol neu gynllun Gweinidogion Cymru;
ystyr “blwyddyn gynnig” (“offer year”) yw’r flwyddyn academaidd sy’n union cyn y flwyddyn dderbyn;
ystyr “cais” (“application”), mewn perthynas â threfniadau a wneir gan awdurdod lleol o dan adran 86(1) o Ddeddf 1998(2), yw mynegiad rhiant, mewn ffurflen gais gyffredin, o’i hoff ddewis o ran ym mha ysgol a gynhelir y mae’r rhiant hwnnw’n dymuno i addysg gael ei darparu i’w blentyn;
mae i “corff llywodraethu” yr ystyr a roddir i “governing body” yn adran 19(1) o Ddeddf Addysg 2002(3);
ystyr “cynllun cymhwysol” (“qualifying scheme”) yw cynllun sydd wedi ei lunio gan awdurdod lleol i gydlynu trefniadau ar gyfer derbyn disgyblion i ysgolion a gynhelir yn ei ardal o dan adran 89B(1)(a) o Ddeddf 1998 a’r Rheoliadau hyn;
ystyr “cynllun Gweinidogion Cymru” (“Welsh Minister scheme”) yw cynllun ar gyfer cydlynu trefniadau derbyn a osodir gan Weinidogion Cymru o dan is-adran 89B(2) o Ddeddf 1998;
ystyr “Deddf 1996” (“the 1996 Act”) yw Deddf Addysg 1996;
ystyr “Deddf 1998” (“the 1998 Act”) yw Deddf Safonau a Fframwaith Ysgolion 1998;
mae i “disgybl” yr ystyr a roddir i “pupil” yn adran 3 o Ddeddf 1996(4);
ystyr “diwrnod gwaith” (“working day”) yw unrhyw ddiwrnod nad yw’n ddydd Sadwrn, dydd Sul, Dydd Nadolig, Dydd Gwener y Groglith nac yn ddiwrnod sy’n ŵyl banc o fewn ystyr Deddf Bancio a Thrafodion Ariannol 1971(5);
mae i “dyddiad cynnig” (“offer date”) yr ystyr a roddir yn rheoliad 6;
ystyr “ffurflen gais gyffredin” (“common application form”) yw ffurflen a ddarperir gan awdurdod lleol i’w chwblhau gan riant mewn cysylltiad â chais gan y rhiant hwnnw;
mae i “grŵp oedran perthnasol” yr ystyr a roddir i “relevant age group” yn adran 142(1) o Ddeddf 1998(6);
mae i “plentyn” yr ystyr a roddir i “child” yn adran 84(6) o Ddeddf 1998(7);
ystyr “prosbectws cyfansawdd” (“composite prospectus”) yw’r prosbectws cyfansawdd y mae’n ofynnol i awdurdod lleol ei gyhoeddi o dan reoliad 4 o Reoliadau Gwybodaeth Ysgolion (Cymru) 2011(8);
mae i “rhiant” yr ystyr a roddir i “parent” yn adran 576 o Ddeddf 1996(9);
mae i “trefniadau derbyn” yr ystyr a roddir i “admission arrangements” yn adran 88(2) o Ddeddf 1998(10);
mae i “ysgol a gynhelir” yr ystyr a roddir i “maintained school” yn adran 84(6) o Ddeddf 1998;
mae i “ysgol gynradd” yr ystyr a roddir i “primary school” yn adran 5(1) o Ddeddf 1996(11);
mae i “ysgol uwchradd” yr ystyr a roddir i “secondary school” yn adran 5(2) o Ddeddf 1996.
(2) At ddibenion y Rheoliadau hyn mae cais wedi ei wneud yng nghwrs cylch derbyn arferol—
(a)
os yw’n gais i ddisgybl gael ei dderbyn i grŵp oedran perthnasol, a
(b)
os nad yw’n gais hwyr nac yn gais a wneir yn ystod y flwyddyn.
(3) At ddibenion y Rheoliadau hyn mae cais yn gais hwyr—
(a)
os yw’n gais i ddisgybl gael ei dderbyn i grŵp oedran perthnasol,
(b)
os cyflwynir y cais cyn diwrnod cyntaf tymor ysgol cyntaf y flwyddyn dderbyn,
(c)
os cyflwynir y cais ar ôl y dyddiad a nodir yn y prosbectws cyfansawdd ar gyfer cael ceisiadau i dderbyn disgybl i ysgol a gynhelir, a
(d)
os nad yw penderfyniad sy’n ymwneud â’r cais yn cael ei wneud gan awdurdod derbyn ar y dyddiad cynnig neu cyn hynny.
(4) At ddibenion y Rheoliadau hyn mae cais yn gais a wneir yn ystod y flwyddyn—
(a)
os yw’n gais i ddisgybl gael ei dderbyn i grŵp oedran perthnasol ac os yw wedi ei gyflwyno ar ddiwrnod cyntaf y flwyddyn dderbyn neu ar ôl hynny, neu
(b)
os yw’n gais i ddisgybl gael ei dderbyn i grŵp oedran heblaw grŵp oedran perthnasol.
(1)
Diwygiwyd adran 88(1) gan O.S. 2010/1158; mae diwygiadau eraill i adran 88 ond nid yw’r un ohonynt yn berthnasol i’r Rheoliadau hyn.
(2)
Diwygiwyd is-adran (1) gan O.S. 2010/1158.
(3)
2002 p. 32; mae diwygiadau i adran 19 ond nid yw’r un ohonynt yn berthnasol i’r Rheoliadau hyn.
(4)
Diwygiwyd adran 3 gan Ddeddf Addysg 1997 (p. 44), paragraff 9 o Atodlen 7, a Deddf Addysg 2002, paragraff 34(1) i (3) o Atodlen 21.
(5)
1971 p. 80; mae diwygiadau ond nid yw’r un ohonynt yn berthnasol i’r Rheoliadau hyn.
(6)
1998 p. 31; mae diwygiadau ond nid yw’r un ohonynt yn berthnasol i’r Rheoliadau hyn.
(7)
Amnewidiwyd y diffiniad o “child” gan Ddeddf Prentisiaethau, Sgiliau, Plant a Dysgu 2009 (p. 22), adran 43(1) a (2).
(8)
O.S. 2011/1944 (Cy. 211); mae diwygiadau ond nid yw’r un ohonynt yn berthnasol i’r Rheoliadau hyn.
(9)
Diwygiwyd adran 576 gan Ddeddf Safonau a Fframwaith Ysgolion 1998, Atodlen 30, paragraff 180 ac Atodlen 31.
(10)
Diwygiwyd adran 88(2) gan Ddeddf Addysg 2011 (p. 21), adran 64(1) a (2)(c).
(11)
Diwygiwyd is-adran (1) gan Ddeddf Addysg 2002, Rhan 3 o Atodlen 22.Llunio cynlluniau cymhwysol
3.—(1) Rhaid i bob awdurdod lleol, mewn perthynas â’r flwyddyn benderfynu 2025 i 2026, ac mewn perthynas â phob blwyddyn benderfynu ddilynol, lunio cynllun cymhwysol mewn perthynas â phob ysgol a gynhelir yn ei ardal.
(2) Rhaid i gynllun cymhwysol gydymffurfio â’r gofynion yn yr Atodlen.Y camau i’w cymryd gan awdurdod lleol i sicrhau bod cynllun cymhwysol yn cael ei fabwysiadu
4.—(1) Rhaid i bob awdurdod lleol fabwysiadu cynllun cymhwysol yn ymwneud â’r flwyddyn benderfynu 2025 i 2026 erbyn 1 Ionawr 2025 ac wedi hynny erbyn 1 Ionawr cyn pob blwyddyn benderfynu y mae’r cynllun cymhwysol yn perthyn iddi.
(2) Cyn mabwysiadu cynllun cymhwysol, os yw’r amodau a nodir ym mharagraff (3) wedi eu bodloni, rhaid i awdurdod lleol ymgynghori â’r cyrff a nodir ym mharagraff (4).
(3) Yr amodau y cyfeirir atynt ym mharagraff (2) yw—
(a)
bod y cynllun cymhwysol yn sylweddol wahanol i’r cynllun cymhwysol a fabwysiadwyd ar gyfer y flwyddyn benderfynu cyn hynny, neu
(b)
nad yw’r awdurdod lleol, yn y 6 blwyddyn benderfynu flaenorol, wedi ymgynghori ar gynllun cymhwysol y mae wedi ei fabwysiadu.
(4) Ymgynghorer â’r cyrff a ganlyn—
(a)
y fforwm derbyn,
(b)
pob corff llywodraethu sy’n awdurdod derbyn ar gyfer ysgol a gynhelir yn ardal yr awdurdod lleol, ac
(c)
unrhyw awdurdod lleol arall y mae’r awdurdod lleol yn meddwl bod y cynllun cymhwysol yn debygol o effeithio arno.
(5) Rhaid i’r ymgynghoriad o dan baragraff (4)(c) gael ei gynnal gyda’r bwriad o sicrhau bod y trefniadau ar gyfer derbyn disgyblion i ysgolion a gynhelir yn ardaloedd awdurdodau lleol gwahanol yn gydnaws â’i gilydd, i’r graddau y bo hynny’n rhesymol ymarferol.
(6) Wedi i’r awdurdod lleol gynnal unrhyw ymgynghoriad sy’n ofynnol o dan y rheoliad hwn, rhaid iddo—
(a)
penderfynu’r cynllun cymhwysol—
(i)
ar ei ffurf wreiddiol, neu
(ii)
gydag unrhyw addasiadau y mae’r awdurdod lleol yn meddwl eu bod yn addas, a
(b)
mabwysiadu’r cynllun cymhwysol a chymryd pob cam rhesymol i sicrhau bod y cynllun yn cael ei fabwysiadu gan bob corff llywodraethu sy’n awdurdod derbyn yr ymgynghorodd yr awdurdod lleol ag ef mewn perthynas â’r cynllun.
(7) Yn y rheoliad hwn ystyr “fforwm derbyn” yw corff a sefydlwyd gan awdurdod lleol yng Nghymru ar gyfer ysgolion a gynhelir yn ei ardal o dan adran 85A o Ddeddf 1998(1).
(1)
Mewnosodwyd adran 85A gan adran 46 o Ddeddf Addysg 2002 ac fe’i diwygiwyd gan adran 41(1), (2)(a) a (b), (3), (4)(a) a (b), (5) a (6) o Ddeddf Addysg ac Arolygiadau 2006 ac Atodlen 18 iddi, adran 34(1), (2)(a)(i) i (iii), a (2)(b) i (e) o Ddeddf Addysg 2011 a chan O.S. 2010/1158.Yr wybodaeth i’w darparu i Weinidogion Cymru
5.  Ar gyfer y flwyddyn dderbyn 2027 i 2028 a phob blwyddyn dderbyn ddilynol, rhaid i bob awdurdod lleol roi gwybod i Weinidogion Cymru ar 28 Chwefror neu cyn hynny yn y flwyddyn benderfynu berthnasol a yw wedi mabwysiadu cynllun cymhwysol ai peidio.Y dyddiad cynnig
6.—(1) Y dyddiad unigol ym mhob blwyddyn pryd y mae rhaid cyfleu i riant benderfyniad, a wneir o dan ddarpariaethau cynllun cymhwysol neu gynllun Gweinidogion Cymru, i gynnig neu wrthod derbyn disgybl i ysgol a gynhelir—
(a)
ar gyfer ysgolion cynradd, yw 16 Ebrill yn y flwyddyn gynnig, a ar gyfer ysgolion uwchradd, yw 1 Mawrth yn y flwyddyn gynnig.
(2) Pan nad yw’r dyddiad cynnig mewn unrhyw flwyddyn gynnig yn ddiwrnod gwaith, y dyddiad cynnig yw’r diwrnod gwaith nesaf.
(3) Nid yw’r rheoliad hwn ond yn gymwys i benderfyniadau a wneir yng nghwrs cylch derbyn arferol.Rhan 2 o Ddeddf Safonau a Threfniadaeth Ysgolion (Cymru) 2013
7.—(1) Mae Pennod 1 o Ran 2 o Ddeddf Safonau a Threfniadaeth Ysgolion (Cymru) 2013 (“Deddf 2013”) i fod yn gymwys fel pe bai unrhyw rwymedigaethau a osodir ar gorff llywodraethu o dan gynllun cymhwysol neu gynllun Gweinidogion Cymru yn cael eu gosod arno gan y Deddfau Addysg.
(2) Mae Pennod 2 o Ran 2 o Ddeddf 2013 i fod yn gymwys fel pe bai unrhyw rwymedigaethau a osodir ar awdurdod lleol o dan gynllun cymhwysol neu gynllun Gweinidogion Cymru yn swyddogaethau addysg.
(3) Yn y rheoliad hwn—
(a)
mae i “y Deddfau Addysg” yr ystyr a roddir i “the Education Acts” yn adran 578(1) o Ddeddf 1996(1);
(b)
mae i “swyddogaethau addysg” yr ystyr a roddir i “education functions” yn adran 579(1) o Ddeddf 1996(2).
(1)
Diwygiwyd y rhestr o “Education Acts” drwy hepgor y cofnod ar gyfer “the Education Act 1962” (p. 24) gan Atodlen 4 i Ddeddf Addysgu ac Addysg Uwch 1998 (p. 30), hepgor y cofnod ar gyfer “the Education Act 1967” (p. 3) gan Atodlen 22 i Ddeddf Addysg 2002 (p. 32), hepgor y cofnod ar gyfer “the Education (Student Loans) Act 1990” (p. 6) gan Atodlen 4 i Ddeddf Addysgu ac Addysg Uwch 1998, hepgor y cofnod ar gyfer “the School Teachers’ Pay and Conditions Act 1991” (p. 49) gan baragraff 56 o Atodlen 21 i Ddeddf Addysg 2002, hepgor y cofnod ar gyfer “the Education (Student Loans) Act 1996” (p. 9) gan Atodlen 4 i Ddeddf Addysgu ac Addysg Uwch 1998, hepgor y cofnod ar gyfer “the Nursery Education and Grant-Maintained Schools Act 1996” (p. 50) gan Atodlen 22 i Ddeddf Addysg 2002, hepgor y cofnod ar gyfer “the School Inspections Act 1996” (p. 57) gan baragraff 9 o Atodlen 9 i Ddeddf Addysg 2005 (p. 18), mewnosod y cofnod ar gyfer “the Education Act 1997” (p. 44) gan baragraff 42 o Atodlen 7 i’r Ddeddf honno, mewnosod y cofnod ar gyfer “the Education (Schools) Act 1997” (p. 59) gan adran 6(2) o’r Ddeddf honno, mewnosod y cofnod ar gyfer “the Education (Student Loans) Act 1998” (p. 1) gan adran 6(1) o’r Ddeddf honno, hepgor y cofnod ar gyfer “the Education (Student Loans) Act 1998” gan Atodlen 4 i Ddeddf Addysgu ac Addysg Uwch 1998, mewnosod y cofnod ar gyfer “the Teaching and Higher Education Act 1998” gan baragraff 15 o Atodlen 3 i’r Ddeddf honno, mewnosod y cofnod ar gyfer “the School Standards and Framework Act 1998” (p. 31) gan baragraff 182 o Atodlen 30 i’r Ddeddf honno, mewnosod y cofnod ar gyfer “the Education Act 2002” gan adran 217(2) o’r Ddeddf honno, mewnosod y cofnod ar gyfer “the Higher Education Act 2004” (p. 8) gan adran 54(2) o’r Ddeddf honno, mewnosod y cofnod ar gyfer “the Education Act 2005” (p. 18) gan adran 128(2) o’r Ddeddf honno, mewnosod y cofnod ar gyfer “the Education and Inspections Act 2006” (p. 40) gan adran 191(2) o’r Ddeddf honno, mewnosod y cofnod ar gyfer “the Education and Skills Act 2008” (p. 25) gan adran 174(2) o’r Ddeddf honno, mewnosod y cofnod ar gyfer “the Learner Travel (Wales) Measure 2008” (mccc 2) gan adran 29(2) o’r Mesur hwnnw, mewnosod y cofnod ar gyfer “the Apprenticeships, Skills, Children and Learning Act 2009” (p. 22) gan adran 270(2) o’r Ddeddf honno, mewnosod y cofnod ar gyfer “the Healthy Eating in Schools (Wales) Measure 2009” (mccc 3) gan adran 12(4) o’r Mesur hwnnw, mewnosod y cofnod ar gyfer “the Education Act 2011” (p. 21) gan adran 83(2) o’r Ddeddf honno, mewnosod y cofnod ar gyfer “the Education (Wales) Measure 2011” (mccc 7) gan adran 34(2) o’r Mesur hwnnw, mewnosod y cofnod ar gyfer “the School Standards and Organisation (Wales) Act 2013” (dccc 1) gan adran 101(2) o’r Ddeddf honno, mewnosod y cofnod ar gyfer “the Education (Wales) Act 2014” (dccc 5) gan adran 45 o’r Ddeddf honno, ychwanegu Deddf Addysg Uwch (Cymru) 2015 (dccc 1) at y rhestr o “Education Acts” gan adran 60(2) o’r Ddeddf honno, ychwanegu Deddf Cymwysterau Cymru 2015 (dccc 5) at y rhestr o “Education Acts” gan adran 61(2) o’r Ddeddf honno, ychwanegu Deddf Anghenion Dysgu Ychwanegol a’r Tribiwnlys Addysg (Cymru) 2018 (dccc 2) at y rhestr o “Education Acts” gan adran 101(2) o’r Ddeddf honno, ychwanegu Deddf Cwricwlwm ac Asesu (Cymru) 2021 (dsc 4) at y rhestr o “Education Acts” gan adran 72 o’r Ddeddf honno ac ychwanegu Deddf Addysg Drydyddol ac Ymchwil (Cymru) 2022 (dsc 1) at y rhestr o “Education Acts” gan adran 149(2) o’r Ddeddf honno; mae diwygiadau eraill i’r rhestr o “Education Acts” yn adran 578 ond nid yw’r un ohonynt yn berthnasol i’r Rheoliadau hyn.
(2)
Mewnosodwyd y diffiniad o “education functions” gan O.S. 2010/1158.Diwygio Rheoliadau Addysg (Trefniadau Apelau Derbyn) (Cymru) 2005
8.  Mae Rheoliadau Addysg (Trefniadau Apelau Derbyn) (Cymru) 2005(1) wedi eu diwygio fel a ganlyn—
(a)
yn rheoliad 3, yn y lle cyntaf y mae’n digwydd hepgorer “Atodlen 1”, a
(b)
yn rheoliad 5, yn y lle cyntaf y mae’n digwydd hepgorer “Atodlen 2”.
(1)
O.S. 2005/1398 (Cy. 112), a ddiwygiwyd gan O.S. 2023/420 (Cy. 63); mae offerynnau diwygio eraill ond nid yw’r un ohonynt yn berthnasol i’r Rheoliadau hyn.Diwygio Rheoliadau Gwybodaeth Ysgolion (Cymru) 2011
9.  Yn Rheoliadau Gwybodaeth Ysgolion (Cymru) 2011(1), ar ôl paragraff 5 yn Rhan 1 o Atodlen 2 mewnosoder—
“5A.—(1) Ar gyfer y flwyddyn dderbyn ysgol 2026 i 2027 a phob blwyddyn ysgol ddilynol, crynodeb o’r cynllun ar gyfer cydlynu trefniadau derbyn yr awdurdod lleol (“y cynllun”) gan gynnwys—
(a)
disgrifiad cryno o’r modd y gellir gwneud cais i ddisgybl gael ei dderbyn i ysgol o dan y cynllun, gan gynnwys sut i wneud cais ac erbyn pa ddyddiad,
(b)
disgrifiad cryno o ba bryd y caiff cynigion derbyn i ysgol eu cyfleu i rieni o dan y cynllun,
(c)
disgrifiad cryno o ba bryd y bydd apelau yn erbyn gwrthod lle yn cael eu gwrando,
(d)
disgrifiad cryno o’r modd y penderfynir ceisiadau a wneir drwy ddull heblaw cylch derbyn arferol o dan y cynllun, ac
(e)
copi o’r ffurflen gais gyffredin ar gyfer y cynllun y cyfeirir ato yn rheoliad 3(1) o Reoliadau Addysg (Cydlynu Trefniadau Derbyn Ysgolion a Diwygiadau Amrywiol) (Cymru) 2024(2) (“Rheoliadau 2024”).
(2) Yn y paragraff hwn—
mae i “cylch derbyn arferol” (“a normal admission round”) yr ystyr a roddir yn rheoliad 2(2) o Reoliadau 2024;
ystyr “y cynllun ar gyfer cydlynu trefniadau derbyn yr awdurdod lleol” (“the scheme for co-ordinating admission arrangements of the local authority”) yw—
(a)
cynllun a fabwysiedir gan awdurdod lleol yn unol â rheoliad 2(1) o Reoliadau 2024, neu
(b)
cynllun a osodir ar yr awdurdod lleol gan Weinidogion Cymru yn unol ag is-adran 89B(2) o Ddeddf 1998.”
(1)
O.S. 2011/1944 (Cy. 211); mae offerynnau diwygio ond nid yw’r un ohonynt yn berthnasol i’r Rheoliadau hyn.
(2)
O.S. 2024/698 (Cy. 96).Lynne Neagle
Ysgrifennydd y Cabinet dros Addysg, un o Weinidogion Cymru
24 Mai 2024Rheoliad 3(2)
YR ATODLEN
Gofynion Cynllun Cymhwysol
Cyffredinol
1.  Rhaid i gynllun cymhwysol—
(a)
sicrhau, i’r graddau y bo’n rhesymol ymarferol, fod pob rhiant yn ardal yr awdurdod lleol sy’n gwneud cais ar y ffurflen gais gyffredin yn cael un cynnig i dderbyn plentyn i ysgol a gynhelir o dan y cynllun cymhwysol,
(b)
sicrhau, i’r graddau y bo’n rhesymol ymarferol, mewn unrhyw achos pan fo plentyn yn gymwys i gael cynnig i’w dderbyn i fwy nag un ysgol a gynhelir, fod y plentyn yn cael cynnig i’w dderbyn i ba un bynnag o’r ysgolion a gynhelir hynny y mae’r rhiant wedi ei rhoi yn y safle uchaf ar y ffurflen gais gyffredin,
(c)
ei gwneud yn ofynnol i ffurflen gais gyffredin gael ei chwblhau, gan alluogi rhiant yn ardal awdurdod lleol—
(i)
i ddarparu ei enw a’i gyfeiriad,
(ii)
i ddarparu enw, cyfeiriad a dyddiad geni ei blentyn,
(iii)
i wneud cais i ddim llai na thair ysgol a gynhelir, pa un a yw unrhyw ysgol a gynhelir y gwneir cais ar ei chyfer o fewn ardal yr awdurdod lleol ai peidio,
(iv)
i roi rhesymau dros unrhyw gais, a
(v)
i raddio pob cais mewn perthynas ag unrhyw gais arall,
(d)
sicrhau y cyhoeddir ffurflen gais gyffredin—
(i)
drwy drefnu bod copïau ar gael i’w dosbarthu’n ddi-dâl i rieni ar gais yn swyddfeydd yr awdurdod lleol sy’n ei chyhoeddi, a
(ii)
drwy arddangos copi ar wefan yr awdurdod lleol,
(e)
nodi ar gyfer pob ysgol a gynhelir y mae’r cynllun cymhwysol yn gymwys iddi ai’r awdurdod lleol ynteu’r corff llywodraethu yw’r awdurdod derbyn,
(f)
pan fo’r corff llywodraethu sy’n awdurdod derbyn ar gyfer ysgol a gynhelir o’r fath wedi gwneud trefniadau i gorff arall benderfynu’r drefn flaenoriaeth o dan baragraff 5(b), nodi’r corff hwnnw, ac
(g)
pennu bod rhaid i unrhyw hysbysiad bod cynnig i dderbyn plentyn i ysgol a gynhelir wedi ei dderbyn ddod i law’r awdurdod lleol o fewn 2 wythnos ar ôl y dyddiad cynnig.
Ceisiadau a wneir yng nghwrs cylch derbyn arferol
2.  Mewn cysylltiad â cheisiadau a wneir yng nghwrs cylch derbyn arferol, rhaid i gynllun cymhwysol—
(a)
ei gwneud yn ofynnol i’r ffurflen gais gyffredin gael ei chyflwyno i’r awdurdod lleol—
(i)
erbyn 15 Ionawr yn y flwyddyn gynnig, mewn perthynas â cheisiadau ar gyfer ysgolion cynradd, a
(ii)
erbyn 31 Hydref yn y flwyddyn gynnig, mewn perthynas â cheisiadau ar gyfer ysgolion uwchradd,
(b)
pennu sut y penderfynir ceisiadau a gyflwynir ar ôl y dyddiadau a grybwyllir yn is-baragraff (a),
(c)
ei gwneud yn ofynnol i bob awdurdod lleol, pa un ai ef yw’r awdurdod derbyn ai peidio, anfon at riant unrhyw benderfyniad sy’n cynnig neu’n gwrthod derbyn plentyn i ysgol a gynhelir ar y dyddiad cynnig, a
(d)
pennu’r dyddiadau erbyn pryd y mae pob un o’r camau y mae’n ofynnol eu cymryd o dan yr Atodlen hon i’w cyflawni, gan gynnwys pan fo’r dyddiad wedi ei bennu yn yr Atodlen hon.
Ceisiadau ar gyfer ysgolion yn yr ardal
3.  Mewn cysylltiad â cheisiadau a wneir ar gyfer ysgol a gynhelir yn ardal yr awdurdod lleol, rhaid i’r cynllun cymhwysol ei gwneud yn ofynnol i’r awdurdod lleol—
(a)
pan fo’r cais ar gyfer ysgol a gynhelir y mae’r corff llywodraethu yn awdurdod derbyn iddi, ddarparu i’r corff llywodraethu, neu’r corff y mae’r corff llywodraethu wedi gwneud trefniadau ag ef o dan baragraff 5(b), fanylion—
(i)
y cais, a
(ii)
unrhyw wybodaeth ategol a ddarperir gan y rhiant,
(b)
pan fo’r cais ar gyfer ysgol a gynhelir y mae’r awdurdod lleol yn awdurdod derbyn iddi, benderfynu, drwy gyfeirio at feini prawf derbyn yr ysgol a gynhelir, y drefn flaenoriaeth y pennir safle pob cais i’r ysgol ynddi,
(c)
penderfynu yn unol â darpariaethau’r cynllun cymhwysol a yw’r plentyn i gael cynnig i’w dderbyn ynteu a wrthodir ei dderbyn i ysgol a gynhelir yn ei ardal pan fo’n ymddangos i’r awdurdod lleol—
(i)
bod plentyn yn ei ardal yn gymwys i gael cynnig i’w dderbyn i fwy nag un ysgol a gynhelir, neu
(ii)
nad yw plentyn yn ei ardal yn gymwys i gael cynnig i’w dderbyn i unrhyw ysgol a gynhelir,
(d)
gwneud y penderfyniad o dan is-baragraff (c) gan roi sylw—
(i)
i unrhyw benderfyniad a wneir o dan is-baragraff (b), a
(ii)
i unrhyw benderfyniad y’i hysbysir amdano o dan baragraff 5(c),
(e)
mewn unrhyw achos pan fo penderfyniad yr awdurdod lleol o dan is-baragraff (c) yn ymwneud ag ysgol a gynhelir yn ei ardal nad yw’n awdurdod derbyn iddi, hysbysu corff llywodraethu’r ysgol am ei benderfyniad,
(f)
ac eithrio pan fo is-baragraff (g) yn gymwys, anfon unrhyw benderfyniad o dan is-baragraff (c) at y rhiant, pa un ai’r awdurdod lleol yw’r awdurdod derbyn ai peidio, ac
(g)
o ran unrhyw gais yn ymwneud â phlentyn sy’n byw yn ardal awdurdod lleol gwahanol, hysbysu’r awdurdod lleol hwnnw am ei benderfyniad.
Dyletswyddau ar awdurdod lleol yn ymwneud â cheisiadau ar gyfer ysgolion y tu allan i’r ardal
4.—(1) Mae’r paragraff hwn yn gymwys pan fo rhiant yn ardal awdurdod lleol (“yr awdurdod cartref”) yn gwneud cais yn y ffurflen gais gyffredin i blentyn gael ei dderbyn i ysgol a gynhelir yn ardal awdurdod lleol gwahanol (“yr awdurdod cynnal”).
(2) Rhaid i’r awdurdod cartref anfon manylion y cais ymlaen i’r awdurdod cynnal, ynghyd ag unrhyw wybodaeth ategol a ddarperir gan y rhiant.
(3) Rhaid i gynllun cymhwysol—
(a)
pennu bod rhaid i’r awdurdod cartref, wrth wneud penderfyniad o dan baragraff 3(c) a yw’r plentyn i gael cynnig i’w dderbyn ynteu a wrthodir ei dderbyn i unrhyw ysgol a gynhelir yn ardal yr awdurdod cartref hwnnw y mae cais hefyd wedi ei wneud ar ei chyfer, roi sylw i unrhyw wybodaeth a ddarperir gan yr awdurdod cynnal ynghylch a yw’r plentyn i gael cynnig i’w dderbyn ynteu a wrthodir ei dderbyn i ysgol a gynhelir o fewn ardal yr awdurdod cynnal hwnnw, a
(b)
ei gwneud yn ofynnol i’r awdurdod cartref anfon at y rhiant unrhyw benderfyniad sy’n cynnig neu’n gwrthod derbyn plentyn i’r ysgol a gynhelir yn ardal yr awdurdod cynnal gan yr awdurdod derbyn ar gyfer yr ysgol honno.
Dyletswyddau corff llywodraethu o dan gynllun cymhwysol
5.  Rhaid i gynllun cymhwysol ei gwneud yn ofynnol i bob corff llywodraethu sy’n awdurdod derbyn ar gyfer ysgol a gynhelir—
(a)
anfon ymlaen i awdurdod lleol yr ardal y mae ynddi—
(i)
manylion unrhyw geisiadau a wneir yn uniongyrchol i’r ysgol a gynhelir yn y cylch derbyn arferol neu fel cais hwyr, a
(ii)
unrhyw wybodaeth ategol a ddarperir gan y rhiant, ni waeth a yw’r rhiant sy’n gwneud y cais yn preswylio yn ardal yr awdurdod lleol hwnnw,
(b)
penderfynu neu wneud trefniadau i gorff arall (gan gynnwys ei awdurdod lleol) benderfynu, drwy gyfeirio at feini prawf derbyn yr ysgol a gynhelir, y drefn flaenoriaeth y pennir safle pob cais i’r ysgol ynddi, ac
(c)
hysbysu neu, pan fo trefniadau wedi eu gwneud o dan is-baragraff (b) i gorff arall (nad yw’n awdurdod lleol iddo) wneud penderfyniad, drefnu i’r corff hwnnw hysbysu ei awdurdod lleol am ei benderfyniad.