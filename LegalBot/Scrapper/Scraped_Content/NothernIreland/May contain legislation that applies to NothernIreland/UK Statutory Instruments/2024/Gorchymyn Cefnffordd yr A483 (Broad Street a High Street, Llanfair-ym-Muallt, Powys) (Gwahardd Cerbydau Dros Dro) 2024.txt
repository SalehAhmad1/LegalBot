O F F E R Y N N A U  S T A T U D O L  
C Y M R U  
2024 Rhif 475 (Cy. 77) 
TRAFFIG FFYRDD, CYMRU 
Gorchymyn Cefnffordd yr A483 
(Broad Street a High Street, 
Llanfair-ym-Muallt, Powys) 
(Gwahardd Cerbydau Dros Dro) 
2024 
Gwnaed 
8 Ebrill 2024 
Yn dod i rym 
15 Ebrill 2024 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A483, wedi eu 
bodloni y dylid gwahardd traffig ar ddarnau penodedig 
o’r gefnffordd oherwydd gwaith y bwriedir ei wneud 
ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A483 (Broad Street a High Street, 
Llanfair-ym-Muallt, Powys) (Gwahardd Cerbydau 
Dros Dro) 2024 a daw’r Gorchymyn hwn i rym ar 15 
Ebrill 2024. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
 
2
gwasanaethau brys neu mewn cysylltiad â’r gwaith 
sy’n arwain at y Gorchymyn hwn; 
ystyr “cyfnod y gwaith” (“works period”) yw 
cyfnodau ysbeidiol sy’n dechrau am 22:00 o’r 
gloch ar 15 Ebrill 2024 ac sy’n dod i ben pan gaiff 
yr arwyddion traffig dros dro ar gyfer pob cyfnod 
gwaith eu symud ymaith yn barhaol; 
ystyr “y gefnffordd” (“the trunk road”) yw 
cefnffordd yr A483 Abertawe i Fanceinion.  
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darnau 
o’r gefnffordd a bennir yn yr Atodlen i’r Gorchymyn 
hwn. 
Cymhwyso 
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn ei dangos. 
Atal dros dro 
5. Mae darpariaethau Gorchymyn Cefnffordd (yr 
A483) 
(Llanfair-ym-Muallt, 
Powys) 
(Traffig 
Unffordd) 1983(1) drwy hyn wedi eu hatal dros dro 
mewn cysylltiad â’r darnau o’r gefnffordd o’r enw y 
Strand, Church Street a West Street yn ystod y 
cyfnodau hynny pan fydd y gwaharddiad a bennir yn 
erthygl 3 o’r Gorchymyn hwn yn weithredol. 
Cyfnod para’r Gorchymyn hwn 
6. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                         8 Ebrill 2024 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
                                                                               
(1) 
O.S. 1983/1460. 
 
3
YR ATODLEN  
 
Y darn o’r gefnffordd o’r enw Broad Street, Llanfair-
ym-Muallt sy’n ymestyn o bwynt 10 metr i’r gorllewin 
o’i chyffordd â’r A470 Castle Street hyd at 
ganolbwynt ei chyffordd â King’s Head Lane. 
  
Y darn o’r gefnffordd o’r enw High Street, Llanfair-
ym-Muallt sy’n ymestyn o ganolbwynt ei chyffordd â 
King’s Head Lane hyd at bwynt 3 metr i’r dwyrain o 
ganolbwynt ei chyffordd â Strand Street. 
 
Y darn o’r gefnffordd o’r enw High Street, Llanfair-
ym-Muallt sy’n ymestyn o bwynt 3 metr i’r gorllewin 
o ganolbwynt ei chyffordd â Strand Street hyd at 
bwynt 3 metr i’r dwyrain o ganolbwynt ei chyffordd â 
Market Street. 
