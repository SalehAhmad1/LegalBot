Mae’r Offeryn Statudol hwn, yn rhannol, yn cywiro gwallau yn Rheoliadau Iechyd Planhigion etc. (Ffioedd) (Cymru) 2018 (O.S. 2018/1179) (Cy. 238) a Rheoliadau Iechyd Planhigion (Ffioedd) (Coedwigaeth) (Cymru) 2019 (O.S. 2019/497) (Cy. 114). Mae’n cael ei ddyroddi’n rhad ac am ddim i bawb y gwyddys iddynt gael yr Offerynnau Statudol hynny.
OFFERYNNAU STATUDOL CYMRU
2024 Rhif 617 (Cy. 89)
IECHYD PLANHIGION, CYMRU
Rheoliadau Iechyd Planhigion etc. (Ffioedd Amrywiol) (Diwygio) (Cymru) 2024
Gwnaed
8 Mai 2024
Yn dod i rym
9 Mai 2024
Mae Gweinidogion Cymru yn gwneud y Rheoliadau hyn drwy arfer y pwerau a roddir gan adran 14(1) o Ddeddf yr Undeb Ewropeaidd (Ymadael) 2018 a pharagraff 7 o Atodlen 4 iddi(1).
Gosodwyd drafft o’r offeryn hwn gerbron Senedd Cymru ac fe’i cymeradwywyd ganddi yn unol â pharagraff 1(8) o Atodlen 7 i’r Ddeddf honno(2).
(1)
2018 p. 16, ‌gweler paragraff 8 o Atodlen 4 am ystyr “appropriate authority”. Diwygiwyd paragraff 8 o Atodlen 4 i Ddeddf yr Undeb Ewropeaidd (Ymadael) 2018 (“Deddf 2018”) gan adran 41(4) o Ddeddf yr Undeb Ewropeaidd (Y Cytundeb Ymadael) 2020 (p. 1) (“Deddf 2020”) a pharagraff 47(5) o Atodlen 5 iddi. Diwygiwyd paragraff 21 o Atodlen 7 gan adran 41(4) o Ddeddf 2020 a pharagraff 53(2) o Atodlen 5 iddi.
(2)
Mae paragraff 1(8) o Atodlen 7 yn gymwys i reoliadau o dan Atodlen 4 yn rhinwedd paragraff 12(3) o Atodlen 7 i Ddeddf 2018. Mae’r cyfeiriadau yn Neddf 2018 at Gynulliad Cenedlaethol Cymru bellach yn cael effaith fel cyfeiriad at Senedd Cymru yn rhinwedd adran 150A(2) o Ddeddf Llywodraeth Cymru 2006 (p. 32).Enwi a dod i rym
1.—(1) Enw’r Rheoliadau hyn yw Rheoliadau Iechyd Planhigion etc. (Ffioedd Amrywiol) (Diwygio) (Cymru) 2024.
(2) Deuant i rym ar 9 Mai 2024.Diwygio Rheoliadau Iechyd Planhigion etc. (Ffioedd) (Cymru) 2018
2.—(1) Mae Rheoliadau Iechyd Planhigion etc. (Ffioedd) (Cymru) 2018(1) wedi eu diwygio fel a ganlyn.
(2) Yn rheoliad 3 (ffioedd arolygu mewnforio)—
(a)
yn lle paragraff (2) rhodder—
“(2) Y ffi sy’n daladwy gan fewnforiwr llwyth o drydedd wlad mewn cysylltiad â gwiriad dogfennol o bob tystysgrif ffytoiechydol neu dystysgrif ffytoiechydol ar gyfer ailallforio sy’n mynd gyda’r llwyth yw—
(a)
yn achos llwyth sy’n tarddu o Liechtenstein sy’n cynnwys unrhyw blanhigion neu gynhyrchion planhigion sy’n dod o fewn y tabl yn Atodlen 2B a hefyd o fewn yr Atodlen i Reoliadau Rheolaethau Swyddogol (Iechyd Planhigion) (Amlder Gwiriadau) 2022(2), £5.25;
(b)
yn achos llwyth nad yw is-baragraff (a) yn gymwys iddo, sy’n tarddu o un o Aelod-wladwriaethau’r UE, Liechtenstein neu’r Swistir ac nad yw ond yn cynnwys planhigion neu gynhyrchion planhigion sydd i gyd yn dod o fewn y tabl yn Atodlen 2B, £0.15;
(c)
mewn unrhyw achos arall, £5.25.” ;
(b)
yn lle paragraff (2E) rhodder—
“(2E) Nid yw ffi yn daladwy o dan baragraff (2A) mewn cysylltiad ag—
(a)
unrhyw lwyth sy’n tarddu o un o Aelod-wladwriaethau’r UE, Liechtenstein neu’r Swistir a gyflwynir i Gymru drwy borthladd perthnasol cyn 31 Hydref 2024, neu
(b)
unrhyw blanhigion a restrir yn y tabl yn Atodlen 2A i Reoliadau Iechyd Planhigion (Diwygio etc.) (Ymadael â’r UE) 2020 a gynhwysir mewn unrhyw lwyth sy’n tarddu o un o Aelod-wladwriaethau’r UE, Liechtenstein neu’r Swistir a gyflwynir i Gymru cyn 31 Hydref 2024.
(2EA) Nid yw paragraff (2E) yn gymwys i unrhyw nwyddau—
(a)
mewn llwyth sy’n tarddu o Liechtenstein, a
(b)
sy’n dod o fewn yr Atodlen i Reoliadau Rheolaethau Swyddogol (Iechyd Planhigion) (Amlder Gwiriadau) 2022.”
(c)
ym mharagraff (2G), o flaen is-baragraff (a), yn lle “, y tabl ac Atodlen 2A” rhodder “a’r tabl”;
(d)
ym mharagraff (3)—
(i)
ar ôl is-baragraff (d), mewnosoder—
“(da)
ystyr “porthladd perthnasol” yw unrhyw un neu ragor o’r porthladdoedd môr a ganlyn—
(i)
y Barri;
(ii)
Caerdydd;
(iii)
Abergwaun;
(iv)
Caergybi;
(v)
Casnewydd;
(vi)
Doc Penfro;
(vii)
Abertawe;
(viii)
Port Talbot;” ;
(ii)
hepgorer is-baragraff (g).
(3) Yn lle Atodlen 1 (ffioedd arolygu mewnforio), rhodder —
Rheoliad 3(2A) a (2C)
“ATODLEN 1
Ffioedd arolygu mewnforio
Colofn 1
Categori a disgrifiad o blanhigyn, cynnyrch planhigion neu wrthrych arall
Colofn 2
Gwlad tarddiad
Colofn 3
Ffi: Gwiriad ffisegol (£)
Colofn 4
Ffi: Gwiriad adnabod (£)
(1)
Ystyr “a fwriedir ar gyfer defnyddwyr terfynol” yw y’i bwriedir, drwy dystiolaeth o’r pecyn, y label neu drwy ddulliau eraill, i’w gyflenwi yn uniongyrchol i ddefnyddwyr terfynol.
(2)
Ystyr “planhigion prennaidd” yw planhigion sydd â choesyn prennaidd neu rannol brennaidd, ac mae’n cynnwys pob coeden, deunydd lluosogi coedwigaeth (ac eithrio had), llwyni a phalmwydd, a’r gwinwydd a’r perlysiau lluosflwydd hynny sydd â choesynnau prennaidd neu rannol brennaidd; ac at y diben hwn mae “perlysiau lluosflwydd” yn golygu perlysiau y mae eu hoedran cyfartalog yn fwy na dwy flynedd.
(3)
Ystyr “planhigion nad ydynt yn brennaidd” yw planhigion nad ydynt yn blanhigion prennaidd.
(4)
Ystyr “planhigion dan do” yw planhigion yr ymddengys o’u pecyn, eu label neu drwy ddulliau eraill y’u bwriedir i’w cyflenwi’n uniongyrchol i ddefnyddwyr terfynol i’w defnyddio o dan do neu i’w defnyddio mewn acwaria.
(5)
Ystyr “trydydd gwledydd Ewropeaidd” yw Albania, Andorra, Armenia, Azerbaijan, Belarws, Bosnia-Herzegovina, Georgia, Gogledd Macedonia, Gwlad yr Iâ, Moldofa, Monaco, Montenegro, Norwy, Rwsia (dim ond y rhannau a ganlyn: y Rhanbarth Ffederal Canolog (Tsentralny federalny okrug), Rhanbarth Ffederal y Gogledd-orllewin (Severo-Zapadny federalny okrug), Rhanbarth Ffederal y De (Yuzhny federalny okrug), Rhanbarth Ffederal Gogledd y Cawcasws (Severo-Kavkazsky federalny okrug) a Rhanbarth Ffederal y Folga (Privolzhsky federalny okrug)), San Marino, Serbia, Twrci, Wcráin, yr Ynysoedd Dedwydd ac Ynysoedd Ffaro.”
Bylbiau, cormau, rhisomau, cloron (ac eithrio cloron tatws), winwns, sialóts, garlleg, cennin a llysiau garllegaidd eraill, planhigion cwsg, nad ydynt mewn swbstrad
Pob genws a fwriedir ar gyfer plannu, ac eithrio cynhyrchu blodau masnachol, ac nas bwriedir ar gyfer defnyddwyr terfynol (1) Unrhyw drydedd wlad 205.04 5.25
Pob genws a fwriedir ar gyfer plannu, ac a fwriedir ar gyfer cynhyrchu blodau masnachol, neu ar gyfer defnyddwyr terfynol Unrhyw drydedd wlad 20.50 0.52
Toriadau, eginblanhigion a fwriedir ar gyfer plannu, nad ydynt wedi eu pennu na’u cynnwys mewn lle arall yn y tabl hwn
Pob genws Unrhyw drydedd wlad 32.15 1.57
Planhigion ar gyfer plannu
Planhigion prennaidd (2) (ac eithrio unrhyw rai a bennir neu a gynhwysir mewn lle arall yn y tabl hwn), a fwriedir ar gyfer plannu ac a fwriedir ar gyfer defnyddwyr terfynol (1) . Pob genws Unrhyw drydedd wlad 32.15 1.57
Planhigion nad ydynt yn brennaidd (3) (ac eithrio unrhyw rai a bennir neu a gynhwysir mewn lle arall yn y tabl hwn), a fwriedir ar gyfer plannu. Pob genws Unrhyw drydedd wlad 32.15 1.57
Planhigion dan do (4) . Pob genws Unrhyw drydedd wlad 32.15 1.57
Planhigion eraill (ac eithrio unrhyw rai a bennir neu a gynhwysir mewn lle arall yn y tabl hwn), a fwriedir ar gyfer plannu. Pob genws Unrhyw drydedd wlad 32.15 1.57
Blodau wedi eu torri
Dendranthema (DC.) Des Moul. (Chrysanthemum L.) Unrhyw un o Aelod-wladwriaethau’r UE, Liechtenstein neu’r Swistir 1.28 0.15
Colombia neu Ecuador 21.37 2.62
Unrhyw drydedd wlad ac eithrio un o Aelod-wladwriaethau’r UE, Colombia, Ecuador, Liechtenstein neu’r Swistir 2.13 0.26
Eryngium Tournier ex Linnaeus. Unrhyw drydedd wlad ac eithrio un o Aelod-wladwriaethau’r UE, trydedd wlad Ewropeaidd, Liechtenstein neu’r Swistir 4.27 0.52
Lisianthus L Unrhyw drydedd wlad ac eithrio un o Aelod-wladwriaethau’r UE, trydedd wlad Ewropeaidd, Liechtenstein neu’r Swistir 4.27 0.52
Rosa L. Colombia neu Ecuador 1.28 0.15
Canada, India, Mecsico neu UDA 21.37 2.62
Unrhyw drydedd wlad ac eithrio un o Aelod-wladwriaethau’r UE, Canada, Colombia, Ecuador, India, Liechtenstein, Mecsico, y Swistir neu UDA 2.13 0.26
Solidago L. Unrhyw un o Aelod-wladwriaethau’r UE, Liechtenstein neu’r Swistir 1.28 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 4.27 0.52
Genera eraill nad ydynt wedi eu pennu na’u cynnwys mewn lle arall yn y tabl hwn Unrhyw un o Aelod-wladwriaethau’r UE, Liechtenstein neu’r Swistir 1.28 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 2.13 0.26
Canghennau â deiliant, rhannau o goed conwydd (ac eithrio rhisgl neu goed Nadolig wedi eu torri)
Pob genws Unrhyw un o Aelod-wladwriaethau’r UE, Liechtenstein neu’r Swistir 1.01 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 1.69 0.26
Ffrwythau, llysiau, dail
Momordica L. Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 26.55 2.62
Ocimum L. Unrhyw un o Aelod-wladwriaethau’r UE, Liechtenstein neu’r Swistir 2.15 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 35.84 2.62
Solanaceae Juss. (ac eithrio Solanum tuberosum L. Solanum lycopersicum L, Solanum melongena L. a Capsicum sp.) Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 26.55 2.62
Solanum lycopersicum L. Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Morocco 2.65 0.26
Yr Ynysoedd Dedwydd 13.27 1.31
Unrhyw drydedd wlad ac eithrio’r Ynysoedd Dedwydd, un o Aelod-wladwriaethau’r UE, Liechtenstein, Morocco neu’r Swistir 53.10 5.25
Solanum melongena L. Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Twrci 15.93 1.57
Unrhyw drydedd wlad ac eithrio un o Aelod-wladwriaethau’r UE, Liechtenstein, y Swistir neu Dwrci 26.55 2.62
Capsicum Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 53.10 5.25
Zea mays Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 53.10 5.25
Ipomoea batatas Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio Cameroon, un o Aelod-wladwriaethau’r UE, Liechtenstein neu’r Swistir 2.65 0.26
Cameroon 53.10 5.25
Persea americana Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 2.65 0.26
Vitis Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 2.65 0.26
Malus Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Trydydd gwledydd Ewropeaidd (5) 7.96 0.78
Yr Ariannin 18.58 1.83
Chile 2.65 0.26
Seland Newydd 5.31 0.52
De Affrica 7.96 0.78
Unrhyw drydedd wlad ac eithrio’r Ariannin, Chile, un o Aelod-wladwriaethau’r UE, Liechtenstein, Seland Newydd, De Affrica, y Swistir neu drydydd gwledydd Ewropeaidd (5) 53.10 5.25
Pyrus Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Yr Ariannin 13.27 1.31
Chile 7.96 0.78
De Affrica 5.31 0.52
Unrhyw drydedd wlad ac eithrio’r Ariannin, Chile, un o Aelod-wladwriaethau’r UE, Liechtenstein, De Affrica neu’r Swistir 53.10 5.25
Fragaria Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 2.65 0.26
Rubus Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 2.65 0.26
Vaccinium Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Trydydd gwledydd Ewropeaidd (5) 26.55 2.62
Yr Ariannin 13.27 1.31
Chile 5.31 0.52
Periw 5.31 0.52
Unrhyw drydedd wlad ac eithrio’r Ariannin, Chile, un o Aelod-wladwriaethau’r UE, Liechtenstein, Periw, y Swistir neu Drydydd Gwledydd Ewropeaidd (5) 53.10 5.25
Zingiber officinale Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio Cameroon, un o Aelod-wladwriaethau’r UE, Liechtenstein neu’r Swistir 2.65 0.26
Cameroon 53.10 5.25
Asparagus officinalis Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 53.10 5.25
Genera neu rywogaethau eraill o ffrwythau neu lysiau nad ydynt wedi eu pennu na’u cynnwys mewn lle arall yn y tabl hwn Unrhyw un o Aelod-wladwriaethau’r UE, Liechtenstein neu’r Swistir 1.59 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 2.65 0.26
Dail eraill nad ydynt wedi eu pennu na’u cynnwys mewn lle arall yn y tabl hwn Unrhyw un o Aelod-wladwriaethau’r UE, Liechtenstein neu’r Swistir 2.15 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 3.58 0.26
Hadau (ar gyfer hau), meithriniad meinwe
Pob genws, ar gyfer treialon neu brofi Unrhyw drydedd wlad 12.81 0.52
Brassicaceae (ac eithrio ar gyfer treialon neu brofi) Yr Ariannin, Awstralia, Bolivia, Brasil, Chile, Seland Newydd neu Uruguay 128.13 5.25
Capsicum spp. L. (ac eithrio ar gyfer treialon neu brofi) Unrhyw drydedd wlad 128.13 5.25
Poaceae (ac eithrio ar gyfer treialon neu brofi) Yr Ariannin, Awstralia, Bolivia, Brasil, Chile, Seland Newydd neu Uruguay 128.13 5.25
Solanum lycopersicum L. (ac eithrio ar gyfer treialon neu brofi) Unrhyw drydedd wlad 128.13 5.25
Solanum tuberosum L. (Gwir had) (ac eithrio ar gyfer treialon neu brofi) Unrhyw drydedd wlad 128.13 5.25
Trifolium spp. (ac eithrio ar gyfer treialon neu brofi) Yr Ariannin, Awstralia, Bolivia, Brasil, Chile, Seland Newydd neu Uruguay 128.13 5.25
Genera neu rywogaethau eraill nad ydynt wedi eu pennu na’u cynnwys mewn lle arall yn y tabl hwn Unrhyw drydedd wlad 6.40 0.26
Grawn (ac eithrio hadau ar gyfer hau)
Secale L. Affganistan, India, Iran, Irac, Mecsico, Nepal, Pacistan, De Affrica neu UDA 142.98 5.25
Triticum L. Affganistan, India, Iran, Irac, Mecsico, Nepal, Pacistan, De Affrica neu UDA 142.98 5.25
X Triticosecale Wittm. ex A. Camus Affganistan, India, Iran, Irac, Mecsico, Nepal, Pacistan, De Affrica neu UDA 142.98 5.25
Cloron tatws
Solanum tuberosum L. (tatws hadyd) Unrhyw drydedd wlad 156.69 5.25
Solanum tuberosum L. (tatws bwyta) Yr Aifft, Gwlad Pwyl, Portiwgal neu Rwmania 78.34 2.62
Sbaen 156.69 5.25
Unrhyw drydedd wlad ac eithrio’r Aifft, Gwlad Pwyl, Portiwgal, Rwmania neu Sbaen 4.70 0.15
Coed Nadolig wedi eu torri (llai na 3 metr o uchder)
Pob genws Unrhyw un o Aelod-wladwriaethau’r UE, Liechtenstein neu’r Swistir 3.58 0.15
Unrhyw drydedd wlad ac eithrio un o Aelod-wladwriaethau’r UE, Liechtenstein neu’r Swistir 5.98 0.26
Peiriannau neu gerbydau sydd wedi eu gweithredu at ddibenion amaethyddol neu goedwigaeth Unrhyw drydedd wlad 5.98 0.26
(4) Hepgorer Atodlen 2A (rhestr o blanhigion a chynhyrchion planhigion sy’n tarddu o un o Aelod-wladwriaethau’r UE, Liechtenstein neu’r Swistir sy’n ddarostyngedig i ffioedd ar gyfer gwiriadau ffisegol a gwiriadau adnabod o ddiwedd y cyfnod graddoli trosiannol).
(5) O flaen Atodlen 3, mewnosoder—
Rheoliad 3(2)(a) a (b)
“ATODLEN 2B
Categori a disgrifiad o blanhigyn neu gynnyrch planhigyn
Blodau wedi eu Torri
Dendranthema   (DC.) Des Moul. ( Chrysanthemum  L.)
Rosa  L.
Solidago  L.
Genera eraill nad ydynt wedi eu pennu na’u cynnwysmewn lle arall yn y tabl hwn
Canghennau â deiliant, rhannau o goed conwydd (ac eithrio rhisgl neu goed Nadolig wedi eu torri)
Pob genws
Ffrwythau, llysiau, dail
Momordica L.
Ocimum L.
Solanaceae Juss. (ac eithrio Solanum tuberosum L.)
Solanum melongena L.
Genera neu rywogaethau eraill o ffrwythau neu lysiau nad ydynt wedi eu pennu na’u cynnwys mewn lle arall yn y tabl hwn
Dail eraill nad ydynt wedi eu pennu na’u cynnwys mewn lle arall yn y tabl hwn
Coed Nadolig wedi eu torri (llai na 3 metr o uchder)
Pob genws”
(1)
O.S. 2018/1179 (Cy. 238), a ddiwygiwyd gan O.S. 2022/804 (Cy. 180); mae offerynnau diwygio eraill ond nid yw’r un ohonynt yn berthnasol.
(2)
O.S. 2022/739, a ddiwygiwyd gan O.S. 2023/959.Diwygio Rheoliadau Iechyd Planhigion (Ffioedd) (Coedwigaeth) (Cymru) 2019
3.  Yn Rheoliadau Iechyd Planhigion (Ffioedd) (Coedwigaeth) (Cymru) 2019(1), yn y tabl yn Atodlen 1 (ffioedd am arolygiadau mewn cysylltiad ag awdurdodiad pasbort planhigion), yn rhes gyntaf y golofn gyntaf (math o arolygiad), yn lle “Arolygiad ffisegol” rhodder “Arolygiad”.
(1)
O.S. 2019/497 (Cy. 114); a ddiwygiwyd gan O.S. 2021/838 (Cy. 195). Mae offerynnau diwygio eraill ond nid yw’r un ohonynt yn berthnasol.Huw Irranca-Davies
Ysgrifennydd y Cabinet dros Newid Hinsawdd a Materion Gwledig, un o Weinidogion Cymru
8 Mai 2024NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Iechyd Planhigion etc. (Ffioedd) (Cymru) 2018 a Rheoliadau Iechyd Planhigion (Ffioedd) (Coedwigaeth) (Cymru) 2019.
Mae rheoliad 2(2) yn diwygio’r ffioedd am wiriadau dogfennol sy’n ymwneud â phlanhigion penodol, cynhyrchion planhigion penodol neu wrthrychau eraill penodol sy’n tarddu o un o Aelod-wladwriaethau’r UE, Liechtenstein neu’r Swistir. Mae hefyd yn darparu nad yw ffi yn daladwy am wiriadau ffisegol na gwiriadau adnabod sy’n ymwneud â nwyddau penodol o Aelod-wladwriaethau’r UE, Liechtenstein a’r Swistir ac yn darparu eithriadau i’r rheol honno.
Mae rheoliad 2(3) yn mewnosod tabl o blanhigion penodol, cynhyrchion planhigion penodol a gwrthrychau eraill penodol y mae’r ffioedd a ddiwygir gan reoliad 2(2) yn ymwneud â hwy. Mae’r tabl yn diweddaru ac yn cywiro’r ffioedd arolygu mewnforio ar gyfer Solanum lycopersicum o Morocco a’r Ynysoedd Dedwydd.
Mae rheoliad 3 yn diwygio Rheoliadau Iechyd Planhigion (Ffioedd) (Coedwigaeth) (Cymru) 2019. Mae paragraff (2) yn cywiro’r math o arolygiad y gellir codi ffi amdano o dan y Rheoliadau hynny.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas âʼr Rheoliadau hyn. O ganlyniad, lluniwyd asesiad effaith rheoleiddiol oʼr costau aʼr manteision syʼn debygol o ddeillio o gydymffurfio âʼr Rheoliadau hyn. Gellir cael copi oddi wrth: Llywodraeth Cymru, Parc Cathays, Caerdydd, CF10 3NQ ac mae wedi ei gyhoeddi ar www.llyw.cymru.