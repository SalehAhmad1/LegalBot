O F F E R Y N N A U  S T A T U D O L  
C Y M R U  
2024 Rhif 291 (Cy. 53) 
TRAFFIG FFYRDD, CYMRU 
Gorchymyn Cefnffordd yr A487 (Y 
Bont Newydd dros Afon Dyfi, 
Machynlleth, Powys / Gwynedd) 
(Terfyn Cyflymder 30 mya a 50 
mya) 2024 
Gwnaed 
5 Mawrth 2024 
Yn dod i rym 
8 Mawrth 2024 
Mae Gweinidogion Cymru, sef yr awdurdod traffig ar 
gyfer cefnffordd yr A487, drwy arfer y pwerau a 
roddir iddynt gan adran 84(1)(a) a (2) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Mae Gweinidogion Cymru wedi ymgynghori â Phrif 
Swyddogion Heddlu Dyfed-Powys a Heddlu Gogledd 
Cymru ac wedi rhoi hysbysiad cyhoeddus o’u bwriad i 
wneud y Gorchymyn hwn yn unol ag adran 84(2) o 
Ddeddf Rheoleiddio Traffig Ffyrdd 1984 a rheoliadau 
5(1) a 6(1) o Reoliadau Gorchmynion Traffig yr 
Ysgrifennydd Gwladol (Gweithdrefn) (Cymru a 
Lloegr) 1990(2).  
Enwi a Chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A487 (Y Bont Newydd dros Afon Dyfi, 
Machynlleth, Powys / Gwynedd) (Terfyn Cyflymder 
30 mya a 50 mya) 2024 a daw’r Gorchymyn hwn i rym 
ar 8 Mawrth 2024. 
                                                                               
(1) 1984 p. 27; amnewidiwyd adran 84(1) gan adran 45(2) o Ddeddf 
Traffig Ffyrdd 1991 (p. 40). Amnewidiwyd adran 84(2) gan 
baragraff 61 o Atodlen 8 i Ddeddf Ffyrdd Newydd a Gwaith Stryd 
1991 (p. 22). Yn rhinwedd O.S. 1999/672 ac adran 162 o Ddeddf 
Llywodraeth Cymru 2006 (p. 32) a pharagraff 30 o Atodlen 11 iddi, 
mae’r swyddogaethau hyn yn arferadwy bellach gan Weinidogion 
Cymru o ran Cymru. 
(2) O.S. 1990/1656.  
 
2
Dehongli 
2. Yn y Gorchymyn hwn— 
 ystyr “cerbyd esempt” (“exempted vehicle”) yw— 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984 (1); 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “y gefnffordd” (“the trunk road”) yw 
cefnffordd yr A487 Bangor i Abergwaun; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau  
3.  Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 30 milltir yr 
awr ar y darnau o’r gefnffordd a bennir yn Atodlen 1 
i’r Gorchymyn hwn. 
4. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 50 milltir yr 
awr ar y darnau o’r gefnffordd a bennir yn yr Atodlen 
2 i’r Gorchymyn hwn. 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
 
 
 
 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29 o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
Dyddiedig                                            5 Mawrth 2024 
 
Nicci Hunter 
Arweinydd y Tîm Busnes 
Llywodraeth Cymru 
 
ATODLEN 1 
 
TERFYN CYFLYMDER 30 MYA 
 
Y darn o gefnffordd yr A487 o’i chyffordd â ffordd 
ddosbarthiadol yr A493 ar bwynt 30 o fetrau i’r 
gogledd o ffin Powys/Gwynedd ac i’r gogledd o’r hen 
Bont dros Afon Dyfi yn Sir Gwynedd hyd at bwynt 
191 o fetrau i’r dwyrain o’i chyffordd â ffordd 
ddosbarthiadol yr A493 yn Sir Gwynedd. 
 
Y darn o gefnffordd yr A487 o’r gyffordd-T newydd, 
ar bwynt 90 o fetrau i’r gogledd o linell ganol Pont 
Reilffordd Machynlleth yn Sir Powys, hyd at bwynt 43 
o fetrau i’r de o ffin Powys/Gwynedd ac i’r de o’r hen 
Bont dros Afon Dyfi yn Sir Powys. 
 
 
ATODLEN 2 
 
TERFYN CYFLYMDER 50 MYA 
 
Y darn o gefnffordd yr A487 o bwynt 191 o fetrau i’r 
dwyrain o’i chyffordd â ffordd ddosbarthiadol yr A493 
yn Sir Gwynedd hyd at bwynt 260 o fetrau i’r de o’i 
chyffordd â’r B4404 ar y gyffordd-T ynys ffug 
newydd yn Ffridd Gate yn Sir Gwynedd. 
 
 
Y darn o gefnffordd yr A487 rhwng pwynt 203 o 
fetrau i’r gogledd o linell ganol Pont Reilffordd 
Machynlleth yn Sir Powys hyd at bwynt 21 o fetrau i’r 
gogledd o’i chyffordd â’r B4404 yn Sir Gwynedd. 
