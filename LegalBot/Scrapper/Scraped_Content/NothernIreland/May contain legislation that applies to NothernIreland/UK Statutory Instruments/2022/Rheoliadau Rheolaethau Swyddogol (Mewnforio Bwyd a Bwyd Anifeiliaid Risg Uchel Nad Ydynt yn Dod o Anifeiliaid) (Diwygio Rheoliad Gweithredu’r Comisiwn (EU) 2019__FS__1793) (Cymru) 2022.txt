OFFERYNNAU STATUDOL CYMRU
2022 Rhif 1330 (Cy. 269)
AMAETHYDDIAETH, CYMRU
BWYD, CYMRU
Rheoliadau Rheolaethau Swyddogol (Mewnforio Bwyd a Bwyd Anifeiliaid Risg Uchel Nad Ydynt yn Dod o Anifeiliaid) (Diwygio Rheoliad Gweithredu’r Comisiwn (EU) 2019/1793) (Cymru) 2022
Gwnaed
14 Rhagfyr 2022
Gosodwyd gerbron Senedd Cymru
16 Rhagfyr 2022
Yn dod i rym
17 Ionawr 2023
Mae Gweinidogion Cymru yn gwneud y Rheoliadau hyn drwy arfer y pwerau a roddir gan—
Erthyglau 47(2)(b) a 54(4)(a) a (b) o Reoliad (EU) 2017/625 ar reolaethau swyddogol a gweithgareddau swyddogol eraill a gyflawnir i sicrhau y cymhwysir y gyfraith o ran bwyd a bwyd anifeiliaid, rheolau ynghylch iechyd a lles anifeiliaid, iechyd planhigion a chynhyrchion diogelu planhigion(1);
Erthygl 53(1)(b) o Reoliad (EC) Rhif 178/2002 sy’n gosod egwyddorion a gofynion cyffredinol cyfraith bwyd, yn sefydlu Awdurdod Diogelwch Bwyd Ewrop ac yn gosod gweithdrefnau o ran materion diogelwch bwyd(2).
Fel sy’n ofynnol gan Erthygl 144(7) o Reoliad (EU) 2017/625, cyn gwneud y Rheoliadau hyn mae Gweinidogion Cymru wedi ymgynghori â’r cyrff a’r personau hynny yr ymddengys i Weinidogion Cymru eu bod yn cynrychioli buddiannau y mae’n debygol y bydd y Rheoliadau hyn yn effeithio arnynt yn sylweddol ac unrhyw gyrff neu bersonau eraill y mae Gweinidogion Cymru yn ystyried eu bod yn briodol.
Fel sy’n ofynnol gan Erthygl 9 o Reoliad (EC) Rhif 178/2002, ymgynghorwyd yn agored ac yn dryloyw â’r cyhoedd wrth lunio a gwerthuso’r Rheoliadau hyn.
(1)
EUR 2017/625, a ddiwygiwyd gan O.S. 2020/1481; ceir offerynnau diwygio eraill ond nid yw’r un ohonynt yn berthnasol. Mae’r term “the appropriate authority” wedi ei ddiffinio yn Erthygl 3(2A) o EUR 2017/625.
(2)
EUR 2002/178, a ddiwygiwyd gan O.S. 2019/641 a 2022/377. Diwygiwyd O.S. 2019/641 gan O.S. 2020/1504. Mae’r term “appropriate authority” wedi ei ddiffinio yn Erthygl 3(19) o EUR 2002/178.Enwi, rhychwant, cymhwyso a chychwyn
1.—(1) Enw’r Rheoliadau hyn yw Rheoliadau Rheolaethau Swyddogol (Mewnforio Bwyd a Bwyd Anifeiliaid Risg Uchel Nad Ydynt yn Dod o Anifeiliaid) (Diwygio Rheoliad Gweithredu’r Comisiwn (EU) 2019/1793) (Cymru) 2022.
(2) Mae’r Rheoliadau hyn—
(a)
yn rhychwantu Cymru a Lloegr;
(b)
yn gymwys o ran Cymru;
(c)
yn dod i rym ar 17 Ionawr 2023.
Gwybodaeth Cychwyn
I1
Rhl. 1 mewn grym ar 17.1.2023, gweler rhl. 1(2)(c)Diwygio Rheoliad Gweithredu’r Comisiwn (EU) 2019/1793
2.—(1) Mae Rheoliad Gweithredu’r Comisiwn (EU) 2019/1793 ar gynyddu dros dro reolaethau swyddogol a mesurau brys sy’n rheoli mynediad i’r Undeb i nwyddau penodol o drydydd gwledydd penodol(1) wedi ei ddiwygio fel a ganlyn.
F1(2) . . . . . . . . . . . . . . . . . . . . . . . . . . . . . . . .
F2(3) . . . . . . . . . . . . . . . . . . . . . . . . . . . . . . . .
(4) Yn lle Atodiad 2a, rhodder yr Atodiad 2a a geir yn Atodlen 3 i’r Rheoliadau hyn.
Diwygiadau Testunol
F1
Rhl. 2(2) wedi ei hepgor (7.3.2024) yn rhinwedd Rheoliadau Rheolaethau Swyddogol (Mewnforio Bwyd a Bwyd Anifeiliaid Risg Uchel Nad Ydynt yn Dod o Anifeiliaid) (Diwygio Rheoliad Gweithredu’r Comisiwn (EU) 2019/1793) (Cymru) 2024 (O.S. 2024/119), rhlau. 1(2)(c), 3(a)
F2
Rhl. 2(3) wedi ei hepgor (7.3.2024) yn rhinwedd Rheoliadau Rheolaethau Swyddogol (Mewnforio Bwyd a Bwyd Anifeiliaid Risg Uchel Nad Ydynt yn Dod o Anifeiliaid) (Diwygio Rheoliad Gweithredu’r Comisiwn (EU) 2019/1793) (Cymru) 2024 (O.S. 2024/119), rhlau. 1(2)(c), 3(a)
Gwybodaeth Cychwyn
I1
Rhl. 2 mewn grym ar 17.1.2023, gweler rhl. 1(2)(c)
(1)
EUR 2019/1793, a ddiwygiwyd gan O.S. 2020/1631.Lynne Neagle
Y Dirprwy Weinidog Iechyd Meddwl a Llesiant, o dan awdurdod y Gweinidog Iechyd a Gwasanaethau Cymdeithasol, un o Weinidogion Cymru
14 Rhagfyr 2022F1ATODLEN 1
Diwygiadau Testunol
F1
Atod. 1 wedi ei hepgor (7.3.2024) yn rhinwedd Rheoliadau Rheolaethau Swyddogol (Mewnforio Bwyd a Bwyd Anifeiliaid Risg Uchel Nad Ydynt yn Dod o Anifeiliaid) (Diwygio Rheoliad Gweithredu’r Comisiwn (EU) 2019/1793) (Cymru) 2024 (O.S. 2024/119), rhlau. 1(2)(c), 3(b)
. . . . . . . . . . . . . . . . . . . . . . . . . . . . . . . .F1ATODLEN 2
Diwygiadau Testunol
F1
Atod. 2 wedi ei hepgor (7.3.2024) yn rhinwedd Rheoliadau Rheolaethau Swyddogol (Mewnforio Bwyd a Bwyd Anifeiliaid Risg Uchel Nad Ydynt yn Dod o Anifeiliaid) (Diwygio Rheoliad Gweithredu’r Comisiwn (EU) 2019/1793) (Cymru) 2024 (O.S. 2024/119), rhlau. 1(2)(c), 3(b)
. . . . . . . . . . . . . . . . . . . . . . . . . . . . . . . .Rheoliad 2(4)
ATODLEN 3
Yr Atodiad i’w roi yn lle Atodiad 2a i Reoliad Gweithredu’r Comisiwn (EU) 2019/1793
Gwybodaeth Cychwyn
I1
Atod. 3 mewn grym ar 17.1.2023, gweler rhl. 1(2)(c)
“ANNEX 2a
Food and feed from certain third countries subject to suspension of entry into Great Britain referred to in Article 11a
Country of origin Food and feed (intended use) CN code (1) TARIC sub-division Hazard
(1)
Where only certain products under any CN code are required to be examined, the CN code is marked ‘ex’.”
Nigeria (NG)
Food
consisting of
dried beans
(Food)
0713 35 00 Pesticide residues
0713 39 00
0713 90 00NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio, o ran Cymru, Reoliad Gweithredu’r Comisiwn (EU) 2019/1793 ar gynyddu dros dro reolaethau swyddogol a mesurau brys sy’n rheoli mynediad i’r Undeb i nwyddau penodol o drydydd gwledydd penodol (“Rheoliad 2019/1793”).
Mae rheoliad 2 yn amnewid, gyda diwygiadau, Atodiadau 1, 2 a 2a i Reoliad 2019/1793. Amnewidir Atodiad 1 drwy ddefnyddio pwerau yn Erthyglau 47(2)(b) a 54(4)(a) o Reoliad (EU) 2017/625 ar reolaethau swyddogol a gweithgareddau swyddogol eraill a gyflawnir i sicrhau y cymhwysir y gyfraith o ran bwyd a bwyd anifeiliaid, rheolau ynghylch iechyd a lles anifeiliaid, iechyd planhigion a chynhyrchion diogelu planhigion. Amnewidir Atodiadau 2 a 2a drwy ddefnyddio pwerau yn Erthygl 53 o Reoliad (EC) Rhif 178/2002 sy’n gosod egwyddorion a gofynion cyffredinol cyfraith bwyd, yn sefydlu Awdurdod Diogelwch Bwyd Ewrop ac yn gosod gweithdrefnau o ran materion diogelwch bwyd ac Erthygl 54(4)(b) o Reoliad (EU) 2017/625.
Mae Atodiad 1 yn cynnwys y rhestr o fwyd a bwyd anifeiliaid nad ydynt yn dod o anifeiliaid sy’n ddarostyngedig i gynnydd dros dro mewn rheolaethau swyddogol mewn safleoedd rheoli ar y ffin neu mewn safleoedd rheoli ym Mhrydain Fawr. Mae’r newidiadau a wneir i Atodiad 1 fel a ganlyn.
Mae amlder y gwiriadau ar bupur du o Frasil (ar gyfer Salmonela) wedi ei gynyddu o 20% i 50%.
Mae’r cofnod ar gyfer cnau daear (pysgnau) a chynhyrchion cysylltiedig o Frasil (ar gyfer afflatocsinau) wedi ei drosglwyddo i Atodiad 1 (o Atodiad 2, Tabl 1). Nid oes unrhyw newid i amlder rhagnodedig y gwiriadau, sy’n parhau ar 10%.
Cofnod newydd ar gyfer cnau daear (pysgnau) a chynhyrchion cysylltiedig o Frasil (ar gyfer gweddillion plaleiddiaid). Mae amlder y gwiriadau wedi ei ragnodi ar 20%.
Mae’r cofnod ar gyfer aeron goji o Tsieina (ar gyfer gweddillion plaleiddiaid) wedi ei ddileu.
Mae’r cofnod ar gyfer cnau daear (pysgnau) a chynhyrchion cysylltiedig o Tsieina (ar gyfer afflatocsinau) wedi ei drosglwyddo i Atodiad 1 (o Atodiad 2, Tabl 1). Mae amlder y gwiriadau wedi ei leihau o 20% i 10%.
Mae’r cofnod ar gyfer hadau sesamwm o Ethiopia (ar gyfer Salmonela) wedi ei ddileu (mae’r cofnod wedi ei drosglwyddo i Atodiad 2, Tabl 1).
Mae amlder y gwiriadau ar gnau cyll a chynhyrchion cysylltiedig o Georgia (ar gyfer afflatocsinau) wedi ei leihau o 50% i 20%.
Mae amlder y gwiriadau ar ocra o India (ar gyfer gweddillion plaleiddiaid) wedi ei gynyddu o 10% i 20%.
Mae’r cofnod ar gyfer pupurau o rywogaethau’r Capsicum (pupurau melys neu bupurau heblaw pupurau melys) o Sri Lanka (ar gyfer afflatocsinau) wedi ei ddileu (mae’r cofnod wedi ei drosglwyddo i Atodiad 2, Tabl 1).
Mae amlder y gwiriadau ar jacffrwyth o Falaysia (ar gyfer gweddillion plaleiddiaid) wedi ei gynyddu o 20% i 50%.
Cofnod newydd ar gyfer bwyd sy’n cynnwys, neu fwyd sydd ar ffurf, dail betel ( Piper betle) o Wlad Thai (ar gyfer Salmonela). Mae amlder y gwiriadau wedi ei ragnodi ar 10%.
Mae amlder y gwiriadau ar bupurau o rywogaethau’r Capsicum (ac eithrio pupurau melys) o Wlad Thai (ar gyfer gweddillion plaleiddiaid) wedi ei gynyddu o 10% i 20%.
Mae’r cofnod ar gyfer grawnwin sych (gan gynnwys grawnwin sych sydd wedi eu torri neu eu crawennu i ffurfio past heb driniaeth bellach) o Dwrci (ar gyfer Ocratocsin A) wedi ei ddileu.
Mae’r cofnod ar gyfer cnau cyll a chynhyrchion cysylltiedig o Dwrci (ar gyfer afflatocsinau) wedi ei drosglwyddo i Atodiad 1 (o Atodiad 2, Tabl 1). Nid oes unrhyw newid i amlder rhagnodedig y gwiriadau, sy’n parhau ar 5%.
Cofnod newydd ar gyfer lemonau o Dwrci (ar gyfer gweddillion plaleiddiaid). Mae amlder y gwiriadau wedi ei ragnodi ar 20%.
Mae amlder y gwiriadau ar gyfer mandarins (gan gynnwys tanjerîns a satswmas), clementinau, wilkings a hybridiau sitrws tebyg o Dwrci (ar gyfer gweddillion plaleiddiaid) wedi ei gynyddu o 5% i 20%.
Mae amlder y gwiriadau ar orenau o Dwrci (ar gyfer gweddillion plaleiddiaid) wedi ei gynyddu o 10% i 20%.
Mae amlder y gwiriadau ar bupurau melys ( Capsicum annum) o Dwrci (ar gyfer gweddillion plaleiddiaid) wedi ei gynyddu o 10% i 20%.
Cofnod newydd ar gyfer pupurau o rywogaethau’r Capsicum (ac eithrio pupurau melys) o Dwrci (ar gyfer gweddillion plaleiddiaid). Mae amlder y gwiriadau wedi ei ragnodi ar 20%.
Mae amlder y gwiriadau ar bupurau o rywogaethau’r Capsicum (ac eithrio pupurau melys) o Uganda (ar gyfer gweddillion plaleiddiaid) wedi ei gynyddu o 20% i 50%.
Mae’r cofnod ar gyfer cnau pistasio a chynhyrchion cysylltiedig o’r Unol Daleithiau (ar gyfer afflatocsinau) wedi ei ddileu.
Mae Atodiad 2, Tabl 1, yn cynnwys y rhestr o fwyd a bwyd anifeiliaid nad ydynt yn dod o anifeiliaid y mae amodau arbennig wedi eu rhagnodi ar eu cyfer sy’n rheoli eu mynediad i Brydain Fawr. Mae’r newidiadau a wneir i Atodiad 2, Tabl 1, fel a ganlyn.
Cofnod newydd ar gyfer bwyd sy’n cynnwys, neu fwyd sydd ar ffurf, dail betel ( Piper betle) o Fangladesh (ar gyfer Salmonela). Mae amlder y gwiriadau wedi ei ragnodi ar 50%.
Mae’r cofnod ar gyfer cnau daear (pysgnau) a chynhyrchion cysylltiedig o Frasil (ar gyfer afflatocsinau) wedi ei ddileu (mae’r cofnod wedi ei drosglwyddo i Atodiad 1).
Mae’r cofnod ar gyfer cnau daear (pysgnau) a chynhyrchion cysylltiedig o Tsieina (ar gyfer afflatocsinau) wedi ei ddileu (mae’r cofnod wedi ei drosglwyddo i Atodiad 1).
Mae’r cofnod ar gyfer hadau sesamwm o Ethiopia (ar gyfer Salmonela) wedi ei drosglwyddo i Atodiad 2, Tabl 1 (o Atodiad 1). Nid oes unrhyw newid i amlder rhagnodedig y gwiriadau, sy’n parhau ar 50%.
Mae’r cofnod ar gyfer dail betel ( Piper betle) o India wedi ei ddiwygio fel a ganlyn.
Mae cwmpas y cofnod wedi ei estyn i gynnwys bwyd sy’n cynnwys dail betel.
Mae’r is-raniad TARIC wedi ei ddileu.
Mae amlder y gwiriadau ar gnau daear (pysgnau) a chynhyrchion cysylltiedig o India (ar gyfer afflatocsinau) wedi ei gynyddu o 10% i 50%.
Mae’r is-raniad TARIC ar gyfer gwm guar o India wedi ei ddileu.
Mae’r cofnod ar gyfer pupurau o rywogaethau’r Capsicum (pupurau melys neu bupurau heblaw pupurau melys) o Sri Lanka (ar gyfer afflatocsinau) wedi ei drosglwyddo i Atodiad 2, Tabl 1 (o Atodiad 1). Nid oes unrhyw newid i amlder rhagnodedig y gwiriadau, sy’n parhau ar 50%.
Mae amlder y gwiriadau ar gyfer hadau sesamwm o Sudan (ar gyfer Salmonela) wedi ei gynyddu o 20% i 50%.
Mae’r cofnod ar gyfer cnau cyll a chynhyrchion cysylltiedig o Dwrci (ar gyfer afflatocsinau) wedi ei ddileu (mae’r cofnod wedi ei drosglwyddo i Atodiad 1).
Mae amlder y gwiriadau ar ddail gwinwydd o Dwrci (ar gyfer gweddillion plaleiddiaid) wedi ei gynyddu o 20% i 50%.
Mae Atodiad 2, Tabl 2, yn cynnwys rhestr o fwyd cyfansawdd sy’n cynnwys unrhyw fwyd a restrir yn Nhabl 1 yn Atodiad 2 oherwydd y risg o halogi gan afflatocsinau mewn swm sy’n fwy nag 20% o naill ai cynnyrch unigol neu swm y cynhyrchion hynny. Y newid a wneir i Dabl 2 yn Atodiad 2 yw ychwanegu cofnod newydd ar gyfer cymysgeddau o sbeisys.
Mae Atodiad 2a yn cynnwys y rhestr o fwyd a bwyd anifeiliaid nad ydynt yn dod o anifeiliaid sydd wedi eu gwahardd rhag dod i Brydain Fawr. Mae’r cofnod yn Atodiad 2a ar gyfer bwyd sy’n cynnwys, neu fwyd sydd ar ffurf, dail betel ( Piper betle) o Fangladesh (ar gyfer Salmonela) wedi ei ddileu (ond gweler y cofnod newydd ar gyfer hyn yn Atodiad 2, Tabl 1).
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.