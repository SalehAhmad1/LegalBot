O F F E R Y N N A U  S T A T U D O L  
C Y M R U  
2022 Rhif 457 (Cy. 111) 
TRAFFIG FFYRDD, CYMRU  
Gorchymyn Cefnffordd yr A5 
(Llangollen a Chorwen, Sir 
Ddinbych) (Gwahardd Aros, 
Llwytho a Dadlwytho Dros Dro) 
2022 
Gwnaed 
19 Ebrill 2022 
Yn dod i rym                    
25 Ebrill 2022 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A5, wedi eu 
bodloni y dylid gwahardd traffig ar ddarnau penodedig 
o’r gefnffordd oherwydd y tebygolrwydd o berygl i’r 
cyhoedd sy’n deillio o gludo llwythi anwahanadwy 
annormal.  
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A5 (Llangollen a Chorwen, Sir 
Ddinbych) (Gwahardd Aros, Llwytho a Dadlwytho 
Dros Dro) 2022 a daw’r Gorchymyn hwn i rym ar 25 
Ebrill 2022. 
Dehongli 
2. Yn y Gorchymyn hwn— 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32) a pharagraff 30 o 
Atodlen 11 iddi, mae’r swyddogaethau hyn yn arferadwy 
bellach gan Weinidogion Cymru o ran Cymru. 
 
2
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio gan y 
gwasanaethau brys neu mewn cysylltiad â’r gwaith 
o gludo’r llwythi anwahanadwy annormal sy’n 
arwain at y Gorchymyn hwn; 
ystyr “cyfnod y cludo” (“transportation period”) 
yw cyfnodau ysbeidiol sy’n dechrau am 00:01 o’r 
gloch ar 25 Ebrill 2022 ac sy’n dod i ben pan fydd 
y gwaith o symud y llwythi anwahanadwy 
annormal wedi ei gwblhau; 
ystyr “y gefnffordd” (“the trunk road”) yw 
cefnffordd yr A5 Llundain i Gaergybi.  
Gwaharddiad 
3. Ni chaiff neb, ac eithrio yn ôl cyfarwyddyd neu â 
chaniatâd 
cwnstabl 
heddlu, 
swyddog 
cymorth 
cymunedol yr heddlu neu swyddog gorfodi sifil, beri 
na chaniatáu i unrhyw gerbyd aros, llwytho na 
dadlwytho ar y darnau o’r gefnffordd a bennir yn yr 
Atodlen i’r Gorchymyn hwn yn ystod cyfnod y cludo. 
Cymhwyso 
4. Ni fydd y gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn eu dangos.  
Cyfnod para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                              19 Ebrill 2022 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
YR ATODLEN 
 
 
3
Y darnau o ddwy ochr y gefnffordd o’r enw Berwyn 
Road, Llangollen, Sir Ddinbych sy’n ymestyn tua’r 
gorllewin o bwynt 43 o fetrau i’r gorllewin o 
ganolbwynt ei chyffordd â Heol y Farchnad am bellter 
o 215 o fetrau. 
 
Ochr ddeheuol y darn o’r gefnffordd o’r enw Heol 
Llundain, Corwen, Sir Ddinbych sy’n ymestyn o 
bwynt 27 o fetrau i’r gorllewin o ganolbwynt ei 
chyffordd â’r lôn sy’n arwain at Brookside Cottages 
hyd at bwynt 50 metr i’r gorllewin o’r gyffordd honno. 
 
Ochr ddeheuol y darn o’r gefnffordd o’r enw Heol 
Llundain, Corwen, Sir Ddinbych sy’n ymestyn o 
bwynt 95 o fetrau i’r gorllewin o ganolbwynt ei 
chyffordd â’r lôn sy’n arwain at Brookside Cottages 
hyd at bwynt 128 o fetrau i’r gorllewin o’r gyffordd 
honno. 
 
Ochr ddeheuol y darn o’r gefnffordd o’r enw Stryd y 
Bont, Corwen, Sir Ddinbych sy’n ymestyn o bwynt 
138 o fetrau i’r gorllewin o ganolbwynt ei chyffordd â 
Lôn Las hyd at bwynt 197 o fetrau i’r gorllewin o’r 
gyffordd honno. 
 
 
