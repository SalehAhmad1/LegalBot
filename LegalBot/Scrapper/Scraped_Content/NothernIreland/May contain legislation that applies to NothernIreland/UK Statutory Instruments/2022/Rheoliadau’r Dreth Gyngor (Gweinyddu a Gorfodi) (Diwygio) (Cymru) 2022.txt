OFFERYNNAU STATUDOL CYMRU
2022 Rhif 107 (Cy. 38)
Y DRETH GYNGOR, CYMRU
Rheoliadau’r Dreth Gyngor (Gweinyddu a Gorfodi) (Diwygio) (Cymru) 2022
Gwnaed
7 Chwefror 2022
Gosodwyd gerbron Senedd Cymru
9 Chwefror 2022
Yn dod i rym
1 Ebrill 2022
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir i’r Ysgrifennydd Gwladol gan baragraffau 1(1) a 5(2)(e) o Atodlen 4 i Ddeddf Cyllid Llywodraeth Leol 1992(1), ac a freiniwyd bellach ynddynt hwy(2).
(1)
1992 p. 14.
(2)
Trosglwyddwyd pwerau’r Ysgrifennydd Gwladol, o ran Cymru, i Gynulliad Cenedlaethol Cymru gan Orchymyn Cynulliad Cenedlaethol Cymru (Trosglwyddo Swyddogaethau) 1999 (O.S. 1999/672). Trosglwyddwyd swyddogaethau Cynulliad Cenedlaethol Cymru wedi hynny i Weinidogion Cymru gan adran 162 o Ddeddf Llywodraeth Cymru 2006 (p. 32) a pharagraff 30 o Atodlen 11 iddi.Enwi, cychwyn, cymhwyso a dehongli
1.—(1) Enw’r Rheoliadau hyn yw Rheoliadau’r Dreth Gyngor (Gweinyddu a Gorfodi) (Diwygio) (Cymru) 2022.
(2) Daw’r Rheoliadau hyn i rym ar 1 Ebrill 2022.
(3) Mae’r Rheoliadau hyn yn gymwys o ran Cymru.
(4) Yn y Rheoliadau hyn—
mae i “gorchymyn atafaelu enillion” yr ystyr a roddir i “attachment of earnings order” gan reoliad 32 o Reoliadau 1992;
ystyr “Rheoliadau 1992” (“the 1992 Regulations”) yw Rheoliadau’r Dreth Gyngor (Gweinyddu a Gorfodi) 1992(1).
(1)
O.S. 1992/613, a ddiwygiwyd gan O.S. 2007/582 (Cy. 54); mae offerynnau diwygio eraill ond nid yw’r un ohonynt yn berthnasol i’r Rheoliadau hyn.Diwygio Rheoliadau 1992
2.  Yn lle Atodlen 4 (didyniadau sydd i’w gwneud o dan orchymyn atafaelu enillion) i Reoliadau 1992, rhodder yr Atodlen i’r Rheoliadau hyn.Rebecca Evans
Y Gweinidog Cyllid a Llywodraeth Leol, un o Weinidogion Cymru
7 Chwefror 2022Rheoliad 2
YR ATODLEN
“SCHEDULE 4
Deductions to be made under Attachment of Earnings Order
TABLE A
DEDUCTIONS FROM WEEKLY EARNINGS
(1) (2)
Net Earnings Deduction rate (percentage)
Not exceeding £105 0
Exceeding £105 but not exceeding £190 3
Exceeding £190 but not exceeding £260 5
Exceeding £260 but not exceeding £320 7
Exceeding £320 but not exceeding £505 12
Exceeding £505 but not exceeding £715 17
Exceeding £715 17 in respect of the first £715, then 50 in respect of the remainder
TABLE B
DEDUCTIONS FROM MONTHLY EARNINGS
(1) (2)
Net Earnings Deduction rate (percentage)
Not exceeding £430 0
Exceeding £430 but not exceeding £780 3
Exceeding £780 but not exceeding £1,050 5
Exceeding £1,050 but not exceeding £1,280 7
Exceeding £1,280 but not exceeding £2,010 12
Exceeding £2,010 but not exceeding £2,860 17
Exceeding £2,860 17 in respect of the first £2,860, then 50 in respect of the remainder
TABLE C
DEDUCTIONS BASED ON DAILY EARNINGS
(1) (2)
Net Earnings Deduction rate (percentage)
Not exceeding £16 0
Exceeding £16 but not exceeding £28 3
Exceeding £28 but not exceeding £38 5
Exceeding £38 but not exceeding £47 7
Exceeding £47 but not exceeding £74 12
Exceeding £74 but not exceeding £102 17
Exceeding £102 17 in respect of the first £102, then 50 in respect of the remainder”NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn, sy’n gymwys o ran Cymru, yn diwygio Rheoliadau’r Dreth Gyngor (Gweinyddu a Gorfodi) 1992 (“Rheoliadau 1992”).
Mae Atodlen 4 i Reoliadau 1992 yn pennu didyniadau sydd i’w gwneud o dan orchymyn atafaelu enillion, y gall awdurdod bilio (cyngor sir neu gyngor bwrdeistref sirol) ei gyfeirio at gyflogwr person sydd wedi cael gorchymyn atebolrwydd gan lys ynadon o dan baragraff 3 o Atodlen 4 (gorchmynion atebolrwydd) i Ddeddf Cyllid Llywodraeth Leol 1992.
Mae’r Atodlen i’r Rheoliadau hyn yn disodli Atodlen 4 i Reoliadau 1992, ac mae’n cynnwys didyniadau diwygiedig o enillion wythnosol, misol a dyddiol sy’n ymwneud â gorchmynion atafaelu enillion a wneir ar 1 Ebrill 2022 neu ar ôl hynny.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.