OFFERYNNAU STATUDOL CYMRU
2020 Rhif 1240 (Cy. 280)
YMADAEL Â’R UNDEB EWROPEAIDD, CYMRU
ANIFEILIAID, CYMRU
Rheoliadau Adnabod Ceffylau (Cymru) (Diwygio) (Ymadael â’r UE) 2020
Gwnaed
6 Tachwedd 2020
Gosodwyd gerbron Senedd Cymru
10 Tachwedd 2020
Yn dod i rym yn unol â rheoliad 1(2)
Mae Gweinidogion Cymru, drwy arfer y pwerau a roddir gan baragraff 11M(1) o Atodlen 2 i Ddeddf yr Undeb Ewropeaidd (Ymadael) 2018(1), yn gwneud y Rheoliadau a ganlyn.
(1)
2018 p. 16; mewnosodwyd paragraff 11M o Atodlen 2 i Ddeddf 2018 gan adran 22 o Ddeddf yr Undeb Ewropeaidd (Y Cytundeb Ymadael) 2020 (p. 1); mae diwygiadau eraill nad ydynt yn berthnasol i’r Rheoliadau hyn. Gweler adran 20(1) o Ddeddf 2018 am y diffiniad o “devolved authority”.Enwi a chychwyn
1.—(1) Enw’r Rheoliadau hyn yw Rheoliadau Adnabod Ceffylau (Cymru) (Diwygio) (Ymadael â’r UE) 2020.
(2) Daw’r Rheoliadau hyn i rym yn union cyn diwrnod cwblhau’r cyfnod gweithredu.Diwygio Rheoliadau Adnabod Ceffylau (Cymru) (Diwygio) (Ymadael â’r UE) 2019
2.—(1) Mae rheoliad 2 o Reoliadau Adnabod Ceffylau (Cymru) (Diwygio) (Ymadael â’r UE) 2019(1) wedi ei ddiwygio fel a ganlyn.
(2) Ym mharagraff (3), yn lle’r testun a amnewidiwyd rhodder “i Brydain Fawr o wlad heblaw Gogledd Iwerddon neu Aelod-wladwriaeth”.
(3) Yn lle paragraff (4) rhodder—
“(4) Yn rheoliad 13(3)(b), yn lle “Aelod-wladwriaeth arall” rhodder “Aelod-wladwriaeth neu Ogledd Iwerddon”.”
(1)
O.S. 2019/250 (Cy. 62).Lesley Griffiths
Gweinidog yr Amgylchedd, Ynni a Materion Gwledig, un o Weinidogion Cymru
6 Tachwedd 2020NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn wedi eu gwneud drwy arfer y pŵer a roddir gan baragraff 11M(1) o Atodlen 2 i Ddeddf yr Undeb Ewropeaidd (Ymadael) 2018 (p. 16). Mae’r Protocol ar Iwerddon/Gogledd Iwerddon yn y cytundeb ymadael yn ei gwneud yn ofynnol i ddeddfwriaeth yr UE a restrir yn Atodiad 2 i’r Protocol hwnnw gael ei gweithredu yng Ngogledd Iwerddon. Mae’r Rheoliadau hyn, felly, yn diwygio Rheoliadau Adnabod Ceffylau (Cymru) (Diwygio) (Ymadael â’r UE) 2019 (O.S. 2019/250 (Cy. 62)) er mwyn gweithredu’r Protocol ar Iwerddon/Gogledd Iwerddon ac at ddibenion ymdrin â materion sy’n codi o’r Protocol hwnnw neu sy’n gysylltiedig ag ef.
Mae’r Rheoliadau hyn yn diwygio Rheoliadau Adnabod Ceffylau (Cymru) (Diwygio) (Ymadael â’r UE) 2019, sy’n gwneud diwygiadau i Reoliadau Adnabod Ceffylau (Cymru) 2019 (O.S. 2019/57 (Cy. 20)) er mwyn ymdrin ag unrhyw fethiant yng nghyfraith yr UE a ddargedwir i weithredu’n effeithiol a diffygion eraill sy’n deillio o ymadawiad y Deyrnas Unedig â’r Undeb Ewropeaidd.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.