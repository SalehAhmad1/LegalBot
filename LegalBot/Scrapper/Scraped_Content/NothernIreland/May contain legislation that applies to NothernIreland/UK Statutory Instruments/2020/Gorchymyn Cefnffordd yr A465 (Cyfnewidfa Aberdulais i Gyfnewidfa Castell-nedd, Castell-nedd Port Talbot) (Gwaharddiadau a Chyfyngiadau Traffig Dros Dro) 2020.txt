O F F E R Y N N A U  S T A T U D O L  
C Y M R U  
2020 Rhif 1096 (Cy. 248) 
TRAFFIG FFYRDD, CYMRU 
Gorchymyn Cefnffordd yr A465 
(Cyfnewidfa Aberdulais i 
Gyfnewidfa Castell-nedd, Castell-
nedd Port Talbot) (Gwaharddiadau 
a Chyfyngiadau Traffig Dros Dro) 
2020 
Gwnaed 
9 Hydref 2020 
Yn dod i rym 
12 Hydref 2020 
Mae Gweinidogion Cymru, sef yr awdurdod traffig ar 
gyfer cefnffordd yr A465, wedi eu bodloni y dylid 
gwahardd traffig a/neu gyfyngu arno ar ddarnau 
penodedig o’r gefnffordd oherwydd gwaith y bwriedir 
ei wneud ar y ffordd neu gerllaw iddi. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli  
1. Enw’r 
Gorchymyn 
hwn 
yw 
Gorchymyn 
Cefnffordd yr A465 (Cyfnewidfa Aberdulais i 
Gyfnewidfa Castell-nedd, Castell-nedd Port Talbot) 
(Gwaharddiadau a Chyfyngiadau Traffig Dros Dro) 
2020 a daw i rym ar 12 Hydref 2020. 
2. Yn y Gorchymyn hwn—  
ystyr “cerbyd esempt” (“exempted vehicle”) yw: 
 
                                                                               
(1)           1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2); a 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnod hwnnw sy’n dechrau am 20:00 o’r gloch ar 
12 Hydref 2020 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw 
cefnffordd yr A465 Castell-nedd i’r Fenni; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Gwaharddiadau a Chyfyngiadau  
3. Ni chaiff neb, yn ystod cyfnod y gwaith, yrru 
unrhyw gerbyd ar y darnau o’r gefnffordd a bennir yn 
Atodlen 1 i’r Gorchymyn hwn. 
4. Ni chaiff neb, yn ystod cyfnod y gwaith, yrru 
unrhyw gerbyd sy’n 2.9 metr o led neu’n lletach ar y 
darnau o’r gefnffordd a bennir yn Atodlen 1 i’r 
Gorchymyn hwn. 
5. Ni chaiff neb, yn ystod cyfnod y gwaith, reidio 
unrhyw feic pedal ar y darnau o’r gefnffordd a bennir 
yn Atodlen 2 i’r Gorchymyn hwn. 
6. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 30 milltir yr 
awr ar y darnau o’r gefnffordd a bennir yn Atodlen 3 
i’r Gorchymyn hwn. 
7. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 50 milltir yr 
awr ar y darnau o’r gefnffordd a bennir yn Atodlen 3 
i’r Gorchymyn hwn. 
                                                                               
(2) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20). 
 
3
Cymhwyso 
8.—(1) Ni fydd y gwaharddiadau a’r cyfyngiadau yn 
erthyglau 3, 4, 5, 6 a 7 yn gymwys ond ar yr adegau 
hynny ac i’r graddau hynny y bydd arwyddion traffig 
yn eu dangos. 
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt. 
Atal Dros Dro 
9. Mae unrhyw ddarpariaethau statudol sy’n cyfyngu 
ar gyflymder cerbydau ar y darnau o’r gefnffordd a 
bennir yn Atodlen 3 i’r Gorchymyn hwn wedi eu hatal 
dros dro ar yr adegau hynny pan fo’r cyfyngiadau a 
bennir yn erthyglau 6 a 7 yn weithredol. 
Cyfnod Para’r Gorchymyn hwn 
10. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
Dyddiedig                                          9 Hydref 2020 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
ATODLEN 1  
Gwahardd Cerbydau Dros Dro  
 
Y darn o gerbytffordd tua’r dwyrain y gefnffordd wrth 
Gyfnewidfa Aberdulais sy’n ymestyn o drwyniad y 
ffordd ymadael tua’r dwyrain hyd at drwyniad y ffordd 
ymuno tua’r dwyrain. 
 
Y darn o gerbytffordd tua’r gorllewin y gefnffordd 
wrth Gyfnewidfa Aberdulais sy’n ymestyn o drwyniad 
y ffordd ymadael tua’r gorllewin hyd at drwyniad y 
ffordd ymuno tua’r gorllewin. 
 
Y darnau o’r ffyrdd ymadael ac ymuno tua’r dwyrain a 
thua’r gorllewin wrth Gyfnewidfa Aberdulais. 
 
Y darn o gerbytffordd tua’r dwyrain y gefnffordd sy’n 
ymestyn o’i chyffordd â’r gerbytffordd gylchredol 
wrth Gyfnewidfa Castell-nedd hyd at drwyniad y 
ffordd ymuno tua’r dwyrain wrth Gyfnewidfa 
Aberdulais. 
 
Y darn o gerbytffordd tua’r gorllewin y gefnffordd 
sy’n ymestyn o drwyniad y ffordd ymadael tua’r 
gorllewin wrth Gyfnewidfa Aberdulais hyd at ei 
 
4
chyffordd 
â’r 
gerbytffordd 
gylchredol 
wrth 
Gyfnewidfa Castell-nedd. 
 
ATODLEN 2  
Gwahardd Beicwyr Dros Dro 
 
Y darn o gerbytffordd tua’r dwyrain y gefnffordd wrth 
Gyfnewidfa Aberdulais sy’n ymestyn o drwyniad y 
ffordd ymadael tua’r dwyrain hyd at drwyniad y ffordd 
ymuno tua’r dwyrain. 
 
Y darn o gerbytffordd tua’r gorllewin y gefnffordd 
wrth Gyfnewidfa Aberdulais sy’n ymestyn o drwyniad 
y ffordd ymadael tua’r gorllewin hyd at drwyniad y 
ffordd ymuno tua’r gorllewin. 
 
Y darnau o’r ffyrdd ymadael ac ymuno tua’r dwyrain a 
thua’r gorllewin wrth Gyfnewidfa Aberdulais. 
 
Y darn o gerbytffordd tua’r dwyrain y gefnffordd sy’n 
ymestyn o drwyniad y ffordd ymadael tua’r dwyrain 
wrth Gyfnewidfa Castell-nedd hyd at ei chyffordd â 
phrif gerbytffordd gylchredol Cylchfan Resolfen, gan 
gynnwys y ffyrdd ymuno tua’r dwyrain wrth 
Gyfnewidfeydd Castell-nedd ac Aberdulais. 
 
Y darn o gerbytffordd tua’r gorllewin y gefnffordd 
sy’n ymestyn o’i chyffordd â cherbytffordd gylchredol 
Cylchfan Resolfen hyd at drwyniad y ffordd ymuno 
tua’r gorllewin wrth Gyfnewidfa Castell-nedd gan 
gynnwys y ffordd ymuno tua’r gorllewin wrth 
Gyfnewidfa Aberdulais. 
 
ATODLEN 3 
Terfynau Cyflymder 30 mya neu 50 mya Dros Dro 
 
Y darn o gerbytffordd tua’r dwyrain y gefnffordd sy’n 
ymestyn o bwynt 1.5 cilometr i’r gorllewin o drwyniad 
y ffordd ymadael tua’r dwyrain wrth Gyfnewidfa 
Aberdulais hyd at bwynt 1.5 cilometr i’r dwyrain o 
drwyniad y ffordd ymuno tua’r dwyrain wrth y 
gyfnewidfa honno.  
 
Y darn o gerbytffordd tua’r gorllewin y gefnffordd 
sy’n ymestyn o bwynt 1.5 cilometr i’r dwyrain o 
drwyniad y ffordd ymadael tua’r gorllewin wrth 
Gyfnewidfa Aberdulais hyd at bwynt 1.5 cilometr i’r 
gorllewin o drwyniad y ffordd ymuno tua’r gorllewin 
wrth y gyfnewidfa honno. 
 
 
 
