OFFERYNNAU STATUDOL CYMRU
2020 Rhif 69 (Cy. 10)
IECHYD PLANHIGION, CYMRU
Rheoliadau Iechyd Planhigion etc. (Ffioedd) (Cymru) (Diwygio) 2020
Gwnaed
28 Ionawr 2020
Gosodwyd gerbron Cynulliad Cenedlaethol Cymru
29 Ionawr 2020
Yn dod i rym
24 Chwefror 2020
Mae Gweinidogion Cymru yn gwneud y Rheoliadau hyn, gyda chydsyniad y Trysorlys, drwy arfer y pwerau a roddir gan adran 56(1) a (2) o Ddeddf Cyllid 1973(1), sydd bellach wedi eu breinio ynddynt hwy(2).
(1)
1973 p. 51; diwygiwyd adran 56(1) gan O.S. 2011/1043, ac mae wedi ei diwygio yn rhagolygol gan baragraff 17 o Atodlen 8 i Ddeddf yr Undeb Ewropeaidd (Ymadael) 2018 (p. 16) o ddyddiad ac amser sydd i’w bennu.
(2)
Yn rhinwedd adran 59(5) o Ddeddf Llywodraeth Cymru 2006 (p. 32).Enwi a chychwyn
1.  Enw’r Rheoliadau hyn yw Rheoliadau Iechyd Planhigion etc. (Ffioedd) (Cymru) (Diwygio) 2020 a deuant i rym ar 24 Chwefror 2020.Diwygio Rheoliadau Iechyd Planhigion etc. (Ffioedd) (Cymru) 2018
2.—(1) Mae Rheoliadau Iechyd Planhigion etc. (Ffioedd) (Cymru) 2018(1) wedi eu diwygio fel a ganlyn.
(2) Ar ôl rheoliad 6 mewnosoder—
“Tatws sy’n tarddu o Libanus: ffi
6A.—(1) Pan fo arolygydd yn cymryd sampl o datws sy’n tarddu o Libanus er mwyn canfod, at ddibenion Erthygl 4 o’r Penderfyniad, pa un a yw’r tatws hynny wedi eu heintio ag is-rywogaethau Clavibacter michiganensis (Spieckermann and Kotthoff) Davis et al., rhaid i’r mewnforiwr dalu ffi o £70.83 mewn cysylltiad â phob lot sy’n cael ei samplu.
(2) Ym mharagraff (1), ystyr “y Penderfyniad” yw Penderfyniad Gweithredu’r Comisiwn (EU) 2019/1614 sy’n awdurdodi Aelod-wladwriaethau i ddarparu ar gyfer rhanddirymiadau rhag darpariaethau penodol Cyfarwyddeb y Cyngor 2000/29/EC mewn cysylltiad â thatws, ac eithrio tatws a fwriedir ar gyfer eu plannu, sy’n tarddu o ranbarthau Akkar a Bekaa, Libanus(2).”
(3) Yn lle Atodlen 2 rhodder—
Rheoliad 3(2) a (3)
“ATODLEN 2
Ffioedd arolygu mewnforio: cyfraddau gostyngol
Genws Gwlad Tarddiad Ffi (£)
(1)
Mae “drydedd wlad yn Ewrop” yn cynnwys Albania, Andorra, Armenia, Azerbaijan, Belarws, Bosnia-Herzegovina, Yr Ynysoedd Dedwydd, Ynysoedd Faröe, Georgia, Gwlad yr Iâ, Liechtenstein, Moldofa, Monaco, Montenegro, Gogledd Macedonia, Norwy, Rwsia (dim ond y rhannau a ganlyn: Y Rhanbarth Ffederal Canolog (Tsentralny federalny okrug), Rhanbarth Ffederal y Gogledd-orllewin (Severo-Zapadny federalny okrug), Rhanbarth Ffederal y De (Yuzhny federalny okrug), Rhanbarth Ffederal Gogledd y Cawcasws (Severo-Kavkazsky federalny okrug) a Rhanbarth Ffederal y Folga (Privolzhsky federalny okrug)), San Marino, Serbia, Twrci ac Ukrain.”
Blodau wedi eu torri
Aster Zimbabwe 32.06
Dianthus Colombia 1.28
Ecuador 6.41
Kenya 2.14
Twrci 6.41
Rosa Colombia 1.28
Ecuador 0.43
Ethiopia 2.14
Kenya 4.28
Tanzania 21.38
Zambia 4.28
Canghennau gyda deiliant
Phoenix Costa Rica 17.00
Ffrwythau
Actinidia Unrhyw drydedd wlad 2.66
Carica papaya Unrhyw drydedd wlad 2.66
Citrus Yr Aifft 39.83
Mecsico 26.55
Moroco 1.59
Periw 5.31
Twrci 1.59
UDA 13.28
Cydonia Unrhyw drydedd wlad yn Ewrop(1) 2.66
Fragaria Unrhyw drydedd wlad 2.66
Malus Yr Ariannin 18.59
Brasil 26.55
Chile 2.66
Unrhyw drydedd wlad yn Ewrop(1) 2.66
Seland Newydd 5.31
De Affrica 2.66
Mangifera Brasil 26.55
Passiflora Colombia 3.72
Kenya 13.28
De Affrica 26.55
Fiet-nam 13.28
Zimbabwe 39.83
Persea americana Unrhyw drydedd wlad 2.66
Prunus Yr Ariannin 39.83
Chile 5.31
Unrhyw drydedd wlad yn Ewrop(1) 2.66
Moroco 26.55
Twrci 18.59
Prunus ac eithrio prunus persica De Affrica 5.31
Pyrus Yr Ariannin 7.97
Chile 7.97
Tsieina 26.55
Unrhyw drydedd wlad yn Ewrop(1) 2.66
De Affrica 5.31
Ribes Unrhyw drydedd wlad yn Ewrop(1) 2.66
Rubus Unrhyw drydedd wlad 2.66
Vaccinium Yr Ariannin 13.28
Chile 5.31
Periw 5.31
Unrhyw drydedd wlad yn Ewrop(1) 2.66
Vitis Unrhyw drydedd wlad 2.66
Llysiau
Solanum lycopersicon Yr Ynysoedd Dedwydd 2.66
Moroco 2.66
Solanum melongena Twrci 7.97
(1)
O.S. 2018/1179 (Cy. 238), a ddiwygiwyd gan O.S. 2019/1378 (Cy. 244).
(2)
OJ Rhif L 250, 30.9.2019, t. 85.Lesley Griffiths
Gweinidog yr Amgylchedd, Ynni a Materion Gwledig, un o Weinidogion Cymru
28 Ionawr 2020NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Rheoliadau Iechyd Planhigion etc. (Ffioedd) (Cymru) 2018 (“Rheoliadau 2018”) sy’n pennu ffioedd sy’n daladwy i Weinidogion Cymru mewn perthynas â gwasanaethau iechyd planhigion ac ardystio tatws hadyd a phlanhigion ffrwythau a deunydd lluosogi planhigion ffrwythau.
Mae rheoliad 2(2) yn mewnosod rheoliad 6A yn Rheoliadau 2018 i ddarparu ar gyfer y ffi sy’n daladwy gan fewnforiwr tatws sy’n tarddu o Libanus pan fo arolygydd yn cymryd samplau o lot tatws at ddibenion Penderfyniad Gweithredu’r Comisiwn (EU) 2019/1614 sy’n awdurdodi Aelod-wladwriaethau i ddarparu ar gyfer rhanddirymiadau rhag darpariaethau penodol Cyfarwyddeb y Cyngor 2000/29/EC mewn cysylltiad â thatws, ac eithrio tatws a fwriedir ar gyfer eu plannu, sy’n tarddu o ranbarthau Akkar a Bekaa, Libanus (OJ Rhif L 250, 30.9.2019, t. 85).
Mae rheoliad 2(3) yn amnewid Atodlen 2 i Reoliadau 2018, sy’n nodi ffioedd cyfradd gostyngol sy’n daladwy gan fewnforiwr llwyth o drydedd wlad ar gyfer gwiriadau iechyd planhigion mewn cysylltiad â phlanhigion penodol a chynhyrchion planhigion penodol sy’n ddarostyngedig i lefelau is o wiriadau y cytunwyd arnynt o dan y weithdrefn y darperir ar ei chyfer yn Erthyglau 13a(2) a 18(2) o Gyfarwyddeb y Cyngor 2000/29/EC ynghylch mesurau diogelu rhag cyflwyno i’r Gymuned organebau sy’n niweidiol i blanhigion neu i gynhyrchion planhigion a rhag eu lledaenu o fewn y Gymuned (OJ Rhif L 169, 10.7.2000, t. 1). Mae’r rheoliad hwn yn rhoi effaith i’r hysbysiad diweddaraf a gyhoeddwyd gan y Comisiwn Ewropeaidd am y lefelau is o wiriadau iechyd planhigion sy’n gymwys i blanhigion penodol ac i gynhyrchion planhigion penodol (a gyhoeddwyd ar 19 Tachwedd 2019).
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.