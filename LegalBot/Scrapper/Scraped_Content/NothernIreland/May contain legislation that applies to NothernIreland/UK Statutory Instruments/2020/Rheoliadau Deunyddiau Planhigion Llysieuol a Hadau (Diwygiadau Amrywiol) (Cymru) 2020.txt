OFFERYNNAU STATUDOL CYMRU
2020 Rhif 601 (Cy. 138)
IECHYD PLANHIGION, CYMRU
HADAU, CYMRU
Rheoliadau Deunyddiau Planhigion Llysieuol a Hadau (Diwygiadau Amrywiol) (Cymru) 2020
Gwnaed
16 Mehefin 2020
Gosodwyd gerbron Senedd Cymru
17 Mehefin 2020
Yn dod i rym
10 Gorffennaf 2020
Mae Gweinidogion Cymru wedi eu dynodi at ddibenion adran 2(2) o Ddeddf y Cymunedau Ewropeaidd 1972(1) mewn perthynas â’r polisi amaethyddol cyffredin(2).
Mae Gweinidogion Cymru wedi ymgynghori â chynrychiolwyr y buddiannau hynny y mae’n ymddangos iddynt yr effeithir arnynt yn unol ag adran 16(1) o Ddeddf Amrywogaethau a Hadau Planhigion 1964(3).
Mae Gweinidogion Cymru yn gwneud y Rheoliadau hyn drwy arfer y pwerau a roddir gan adran 16(1) ac (1A) o Ddeddf Amrywogaethau a Hadau Planhigion 1964 ac adran 2(2) o Ddeddf y Cymunedau Ewropeaidd 1972.
(1)
1972 p. 68. Diddymwyd Deddf y Cymunedau Ewropeaidd 1972 (“Deddf 1972”) gan adran 1 o Ddeddf yr Undeb Ewropeaidd (Ymadael) 2018 (p. 16) (“Deddf 2018”) gan gael effaith o’r diwrnod ymadael (“exit day”). Mae “exit day” wedi ei ddiffinio yn adran 20 o Ddeddf 2018 fel 31 Ionawr 2020 am 11pm. Er gwaethaf y diddymiad hwnnw mae Deddf 1972 yn parhau i gael effaith gydag addasiadau hyd ddiwrnod cwblhau’r cyfnod gweithredu (“IP completion day”), yn rhinwedd adran 1A o Ddeddf 2018. Mewnosodwyd adran 1A gan adran 1 o Ddeddf yr Undeb Ewropeaidd (Y Cytundeb Ymadael) 2020 (p. 1) (“Deddf 2020”). Mae “IP completion day” wedi ei ddiffinio yn adran 1A fel 31 Rhagfyr 2020 am 11pm (yr ystyr a roddir yn adran 39 o Ddeddf 2020). Diwygiwyd adran 2(2) o Ddeddf 1972 yn flaenorol hefyd gan adran 27(1) o Ddeddf Diwygio Deddfwriaethol a Rheoleiddiol 2006 (p. 51) a chan adran 3(3) o Ddeddf yr Undeb Ewropeaidd (Diwygio) 2008 (p. 7) a Rhan 1 o’r Atodlen iddi.
(2)
O.S. 2010/2690, sydd wedi ei ddirymu’n rhagolygol gan O.S. 2018/1011 o ddiwrnod cwblhau’r cyfnod gweithredu.
(3)
1964 p. 14. Mewnosodwyd adran 16(1A) gan adran 4 o Ddeddf y Cymunedau Ewropeaidd 1972 a pharagraff 5 o Atodlen 4 iddi. Gweler adran 38(1) am ddiffiniad o “the Minister”. Yn unol ag erthygl 2(1) o Orchymyn Trosglwyddo Swyddogaethau (Cymru) (Rhif 1) 1978 (O.S. 1978/272), ac Atodlen 1 iddo, trosglwyddwyd swyddogaethau’r Gweinidog Amaethyddiaeth, Pysgodfeydd a Bwyd o dan Ddeddf Amrywogaethau a Hadau Planhigion 1964, i’r graddau yr oeddent yn arferadwy o ran Cymru, i’r Ysgrifennydd Gwladol. Yn unol ag erthygl 2 o Orchymyn Cynulliad Cenedlaethol Cymru (Trosglwyddo Swyddogaethau) 1999 (O.S. 1999/672), ac Atodlen 1 iddo, trosglwyddwyd y swyddogaethau a drosglwyddwyd i’r Ysgrifennydd Gwladol gan Orchymyn 1978 i Gynulliad Cenedlaethol Cymru. Yn rhinwedd paragraff 30 o Atodlen 11 i Ddeddf Llywodraeth Cymru 2006 (p. 32) mae’r swyddogaethau hynny bellach yn arferadwy gan Weinidogion Cymru.Enwi, cymhwyso a chychwyn
1.  Enw’r Rheoliadau hyn yw Rheoliadau Deunyddiau Planhigion Llysieuol a Hadau (Diwygiadau Amrywiol) (Cymru) 2020, maent yn gymwys o ran Cymru ac yn dod i rym ar 10 Gorffennaf 2020.Diwygio Rheoliadau Marchnata Deunyddiau Planhigion Llysieuol 1995
2.—(1) Mae Rheoliadau Marchnata Deunyddiau Planhigion Llysieuol 1995(1) wedi eu diwygio fel a ganlyn.
(2) Yn rheoliad 2(1)—
(a)
yn lle’r diffiniad o “Directive 93/61/EEC” rhodder—
““Directive 93/61/EEC” means Commission Directive 93/61/EEC setting out the schedules indicating the conditions to be met by vegetable propagating and planting material, other than seed pursuant to Directive 92/33/EEC(2);”;
(b)
yn lle’r diffiniad o “Directive 2008/72/EC” rhodder—
““Directive 2008/72/EC” means Council Directive 2008/72/EC on the marketing of vegetable propagating and planting material, other than seed(3);”.
(1)
O.S. 1995/2652, a ddiwygiwyd gan O.S. 2014/519 (Cy. 61); mae offerynnau diwygio eraill ond nid oes yr un ohonynt yn berthnasol.
(2)
OJ Rhif L 250, 7.10.1993, t. 19, fel y’i diwygiwyd ddiwethaf gan Gyfarwyddeb Weithredu’r Comisiwn (EU) 2020/177 (OJ Rhif L 41, 13.2.2020, t. 1).
(3)
OJ Rhif L 205, 1.8.2008, t. 28, fel y’i diwygiwyd ddiwethaf gan Gyfarwyddeb Weithredu’r Comisiwn (EU) 2019/990 (OJ Rhif L 160, 18.6.2019, t. 14).Diwygio Rheoliadau Marchnata Hadau (Cymru) 2012
3.—(1) Mae Rheoliadau Marchnata Hadau (Cymru) 2012(1) wedi eu diwygio fel a ganlyn.
(2) Yn Atodlen 1, yn y tabl, yn lle’r is-bennawd “Llysiau” a’r cofnodion o dan yr is-bennawd hwnnw rhodder—
“Llysiau
Allium cepa L. –
—Grŵp Cepa Nionod, Echalion
Allium porrum L. Cennin
—pob amrywogaeth
Apium graveolens L. –
—Grŵp Seleri –
—Grŵp Seleriac –
Asparagus officinalis L. Merllys
—pob amrywogaeth
Beta vulgaris L. –
—Grŵp Betys Gardd Betys gan gynnwys betys Cheltenham
—Grŵp Betys Deiliog Betys ysbigoglys neu Ddail betys
Brassica oleracea L. –
—Grŵp Cêl –
—Grŵp Blodfresych –
—Grŵp Capitata Cabets coch a Chabets gwyn
—Grŵp Ysgewyll Brwsel –
—Grŵp Colrabi –
—Grŵp Cabets Crych –
—Grŵp Brocoli Y math Calabrese a’r math Blaguro
—Grŵp Cêl Palmwydd –
—Grŵp Tronchuda Cabets Portiwgal
Brassica rapa L. –
—Grŵp Cabets Tsieina –
—Grŵp Llysiau Maip –
Cichorium endivia L. Ysgellog y meirch
—pob amrywogaeth
Cucumis melo L. Melonau
—pob amrywogaeth
Cucumis sativus L.
—Grŵp Cucumerau
—Grŵp Gercynau
–
–
–
Cucurbita maxima Duchesne Gowrdiau
—pob amrywogaeth
Cucurbita pepo L. Maros, gan gynnwys pwmpenni aeddfed a sgwoshiau sgolop, neu Courgettes, gan gynnwys sgwoshiau sgolop anaeddfed
—pob amrywogaeth
Daucus carota L. Moron a Moron Porthi
—pob amrywogaeth
Lactuca sativa L. Letys
—pob amrywogaeth
Solanum lycopersicum L. Tomatos
—pob amrywogaeth
Petroselinum crispum (Mill.) Nyman ex A. W. Hill –
—Grŵp Persli Deiliog –
—Grŵp Gwreidd-bersli –
Phaseolus coccineus L. Ffa dringo
—pob amrywogaeth
Phaseolus vulgaris L. –
—Grŵp Ffa Ffrengig Bach –
—Grŵp Ffa Ffrengig Dringol –
Pisum sativum L. –
—Grŵp Pys Crwn –
—Grŵp Pys Crych –
—Grŵp Pys Siwgr –
Raphanus sativus L. –
—Grŵp Radis –
—Grŵp Radis Du –
Spinacia oleracea L. Ysbigoglys
—pob amrywogaeth
Vicia faba L. Ffa llydain
—pob amrywogaeth
Zea mays L. –
—Grŵp India-corn –
—Grŵp Popgorn –
Unrhyw hybridiau o’r rhywogaethau llysiau neu’r Grwpiau a restrir uchod”.
(1)
O.S. 2012/245 (Cy. 39), a ddiwygiwyd gan O.S. 2014/519 (Cy. 61); mae offerynnau diwygio eraill ond nid oes yr un ohonynt yn berthnasol.Lesley Griffiths
Gweinidog yr Amgylchedd, Ynni a Materion Gwledig, un o Weinidogion Cymru
16 Mehefin 2020NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio—
Rheoliadau Marchnata Deunyddiau Planhigion Llysieuol 1995 (O.S. 1995/2652) (o ran Cymru yn unig) (“Rheoliadau 1995”), a
Rheoliadau Marchnata Hadau (Cymru) 2012 (O.S. 2012/245) (Cy. 39) (“Rheoliadau 2012”).
Mae’r Rheoliadau hyn yn gweithredu Cyfarwyddeb Weithredu’r Comisiwn (EU) 2019/990 sy’n diwygio’r rhestr o genera a rhywogaethau yn Erthygl 2(1)(b) o Gyfarwyddeb y Cyngor 2002/55/EC, yn Atodiad II i Gyfarwyddeb y Cyngor 2008/72/EC ac yn yr Atodiad i Gyfarwyddeb y Comisiwn 93/61/EEC (OJ Rhif L 160, 18.6.2019, t. 14) (“Cyfarwyddeb 2019”).
Mae Rheoliadau 1995 yn gweithredu Cyfarwyddeb y Cyngor 2008/72/EC ar farchnata deunyddiau lluosogi a phlannu llysiau, ac eithrio hadau (OJ Rhif L 205, 1.8.2008, t. 28), a Chyfarwyddeb y Comisiwn 93/61/EEC sy’n nodi’r atodlenni sy’n nodi’r amodau sydd i’w bodloni gan ddeunyddiau lluosogi a phlannu llysiau, ac eithrio hadau yn unol â Chyfarwyddeb y Cyngor 2008/72/EC (OJ Rhif L 250, 7.10.1993, t. 19). Mae Rheoliadau 2012 yn gweithredu Cyfarwyddeb y Cyngor 2002/55/EC ar farchnata hadau llysiau.
Mae rheoliad 2 yn diweddaru diffiniadau yn Rheoliadau 1995 er mwyn sicrhau bod cyfeiriadau at Gyfarwyddebau 2008/72/EC a 93/61/EEC yn cyfeirio at y Cyfarwyddebau hynny fel y’u diwygiwyd gan Gyfarwyddeb 2019 (gweler adran 26 o Ddeddf Deddfwriaeth (Cymru) 2019 (dccc 4)).
Mae rheoliad 3 yn diwygio’r rhestr o blanhigion llysieuol a’u henwau cyffredin cysylltiedig yn Atodlen 1 i Reoliadau 2012 (hadau y mae’r Rheoliadau hyn yn gymwys iddynt) er mwyn ei gwneud yn eglur pan fo pob amrywogaeth o rywogaeth wedi ei chynnwys a phan mai dim ond amrywogaethau penodol o rywogaeth sydd wedi eu cynnwys. Mae hefyd yn darparu ar gyfer cymhwyso Rheoliadau 2012 i hybridiau o’r rhywogaethau a’r grwpiau o blanhigion llysieuol a restrir.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.