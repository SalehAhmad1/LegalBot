O F F E R Y N N A U  S T A T U D O L  
C Y M R U  
2021 Rhif 87 (Cy. 24) 
TRAFFIG FFYRDD, CYMRU 
Gorchymyn Cefnffordd yr A487 
(Cilfan yn Henfynyw, Ceredigion) 
(Gwahardd Cerbydau Dros Dro) 
2021 
Gwnaed 
22 Ionawr 2021 
Yn dod i rym 
1 Chwefror 2021 
Mae Gweinidogion Cymru, sef yr awdurdod traffig ar 
gyfer cefnffordd yr A487, wedi eu bodloni y dylid 
gwahardd traffig ar ddarn penodedig o’r gefnffordd 
oherwydd gwaith y bwriedir ei wneud ar y ffordd neu 
gerllaw iddi. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli  
1. Enw’r 
Gorchymyn 
hwn 
yw 
Gorchymyn 
Cefnffordd yr A487 (Cilfan yn Henfynyw, Ceredigion) 
(Gwahardd Cerbydau Dros Dro) 2021 a daw i rym ar 1 
Chwefror 2021. 
2. Yn y Gorchymyn hwn:  
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio mewn 
cysylltiad â’r gwaith sy’n arwain at y Gorchymyn 
hwn; 
ystyr “cyfnod y gwaith” (“works period”) yw’r 
cyfnod sy’n dechrau am 08:00 o’r gloch ar 1 
                                                                               
(1) 1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac Atodlen 1 
iddi.   Yn rhinwedd O.S. 1999/672, ac adran 162 o Ddeddf 
Llywodraeth Cymru 2006 (p.32) a pharagraff 30 o Atodlen 11 iddi, 
mae’r pwerau hyn yn arferadwy bellach gan Weinidogion Cymru o 
ran Cymru. 
 
 
2
Chwefror 2021 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “y gefnffordd” (“the trunk road”) yw’r gilfan 
ar gefnffordd yr A487 Abergwaun i Fangor sy’n 
ymestyn o bwynt 50 metr i’r de o ganolbwynt ei 
chyffordd â Chwrt y Brenin hyd at bwynt 90 o 
fetrau i’r gogledd-orllewin o ganolbwynt y 
gyffordd honno yn Henfynyw, Ceredigion.  
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd, ac eithrio cerbyd esempt, ar y darn o’r 
gefnffordd.  
Cymhwyso 
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn eu dangos. 
Cyfnod Para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru. 
 
 Dyddiedig                           22 Ionawr 2021 
 
 
 
Nicci Hunter 
Arweinydd y Tîm Busnes 
Llywodraeth Cymru 
