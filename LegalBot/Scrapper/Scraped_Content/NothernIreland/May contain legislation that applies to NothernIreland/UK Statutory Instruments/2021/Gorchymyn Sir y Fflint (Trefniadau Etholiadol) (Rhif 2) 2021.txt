OFFERYNNAU STATUDOL CYMRU
2021 Rhif 1228 (Cy. 310)
LLYWODRAETH LEOL, CYMRU
Gorchymyn Sir y Fflint (Trefniadau Etholiadol) (Rhif 2) 2021
Gwnaed
2 Tachwedd 2021
Yn dod i rym yn unol ag erthygl 1(2) a (3)
Mae Comisiwn Ffiniau a Democratiaeth Leol Cymru(1), yn unol ag adran 36(5) o Ddeddf Llywodraeth Leol (Democratiaeth) (Cymru) 2013(2) (“Deddf 2013”), wedi cyflwyno i Weinidogion Cymru adroddiad dyddiedig Mehefin 2020 yn cynnwys ei argymhellion ar gyfer newid a manylion ei adolygiad o’r trefniadau etholiadol ar gyfer Sir y Fflint.
Mae Gweinidogion Cymru, ar ôl ystyried y materion y cyfeirir atynt ac a nodir yn adran 37(2)(a) ac (c) o Ddeddf 2013, wedi penderfynu rhoi effaith i’r argymhellion hynny gydag addasiadau.
Yn unol ag adran 37(3) o Ddeddf 2013, mae mwy na 6 wythnos wedi mynd heibio ers i’r argymhellion hynny gael eu cyflwyno i Weinidogion Cymru.
Mae Gweinidogion Cymru yn gwneud y Gorchymyn a ganlyn drwy arfer eu pwerau a roddir gan adran 37(1) o Ddeddf 2013.
(1)
Sefydlwyd y Comisiwn Ffiniau Llywodraeth Leol i Gymru gan adran 53 o Ddeddf Llywodraeth Leol 1972 (p. 70) (“Deddf 1972”), ac Atodlen 8 iddi. Diddymwyd adran 53 ac Atodlen 8 gan adran 73(2) o Ddeddf Llywodraeth Leol (Democratiaeth) (Cymru) 2013 (dccc 4) (“Deddf 2013”), ac Atodlen 2 iddi. Mae Deddf 2013 yn ailenwi’r Comisiwn Ffiniau Llywodraeth Leol i Gymru yn Gomisiwn Ffiniau a Democratiaeth Leol Cymru (gweler adran 2).
(2)
2013 dccc 4.Enwi, cychwyn a dirymu
1.—(1) Enw’r Gorchymyn hwn yw Gorchymyn Sir y Fflint (Trefniadau Etholiadol) (Rhif 2) 2021.
(2) At unrhyw ddiben a nodir yn rheoliad 4(1) o’r Rheoliadau, daw’r Gorchymyn hwn i rym drennydd y diwrnod y’i gwneir.
(3) At bob diben arall, daw’r Gorchymyn hwn i rym ar y diwrnod arferol ar gyfer ethol cynghorwyr yn 2022(1).
(4) Mae Gorchymyn Sir y Fflint (Trefniadau Etholiadol) 2021(2) wedi ei ddirymu.
Gwybodaeth Cychwyn
I1
Ergl. 1 mewn grym ar 4.11.2021 at ddibenion penodedig, gweler ergl. 1(2)
I2
Ergl. 1 mewn grym ar 5.5.2022 i'r graddau nad yw eisoes mewn grym, gweler ergl. 1(3)
(1)
Mae Gorchymyn Awdurdodau Lleol (Newid Blynyddoedd Etholiadau Cyffredin) (Cymru) 2019 (O.S. 2019/1269 (Cy. 220)) yn diwygio adran 26(1) o Ddeddf 1972 i ddarparu y bydd etholiadau cyffredin cynghorwyr awdurdodau lleol yn cael eu cynnal yn y flwyddyn 2022 yn hytrach na 2021.
(2)
O.S. 2021/1215 (Cy. 304).Dehongli
2.  Yn y Gorchymyn hwn—
ystyr “y Rheoliadau” (“the Regulations”) yw Rheoliadau Newidiadau i Ardaloedd Llywodraeth Leol 1976(1);
ystyr “ward etholiadol” (“electoral ward”) yw unrhyw ardal yr etholir aelodau drosti i Gyngor Sir y Fflint;
mae unrhyw gyfeiriad at fap yn gyfeiriad at un o’r 10 map a farciwyd “Map ar gyfer Gorchymyn Sir y Fflint (Trefniadau Etholiadol) (Rhif 2) 2021” a adneuwyd yn unol â rheoliad 5 o’r Rheoliadau, a labelwyd “1” i “10”, ac mae cyfeiriad at fap â rhif yn gyfeiriad at y map sy’n dwyn y rhif hwnnw;
pan ddangosir bod ffin ar fap yn rhedeg ar hyd ffordd, rheilffordd, troetffordd, cwrs dŵr neu nodwedd ddaearyddol debyg, mae i’w thrin fel un sy’n rhedeg ar hyd llinell ganol y nodwedd;
mae i eiriau ac ymadroddion a ddefnyddir yn y Gorchymyn hwn yr un ystyr ag sydd iddynt yn Rhan 3 o [F1Ddeddf Comisiwn Democratiaeth a Ffiniau Cymru etc. 2013], ac eithrio i’r graddau yr ymddengys bwriad i’r gwrthwyneb.
Diwygiadau Testunol
F1
Geiriau yn ergl. 2 wedi eu hamnewid (25.6.2024) gan Deddf Senedd Cymru (Aelodau ac Etholiadau) 2024 (asc 4), a. 25(1)(a), Atod. 1 para. 30
Gwybodaeth Cychwyn
I1
Ergl. 2 mewn grym ar 4.11.2021 at ddibenion penodedig, gweler ergl. 1(2)
I2
Ergl. 2 mewn grym ar 5.5.2022 i'r graddau nad yw eisoes mewn grym, gweler ergl. 1(3)
(1)
O.S. 1976/246. Mae adran 74(3) o Ddeddf 2013 yn darparu bod y Rheoliadau hyn yn parhau i gael effaith mewn perthynas â gorchmynion a wnaed o dan Ran 3 o Ddeddf 2013, fel pe bai’r gorchmynion hynny wedi eu gwneud o dan Ran 4 o Ddeddf 1972.Trefniadau etholiadol ar gyfer Sir y Fflint
3.—(1) Mae wardiau etholiadol Sir y Fflint, fel y maent yn bodoli yn union cyn y diwrnod arferol ar gyfer ethol cynghorwyr yn 2022, wedi eu diddymu.
(2) Mae Sir y Fflint wedi ei rhannu’n 45 o wardiau etholiadol, a phob un ohonynt yn dwyn yr enw Saesneg a restrir yng ngholofn 1 a’r enw Cymraeg a restrir yng ngholofn 2 o’r Tabl yn yr Atodlen i’r Gorchymyn hwn.
(3) Mae pob ward etholiadol yn cynnwys yr ardaloedd a bennir mewn perthynas â’r ward etholiadol honno yng ngholofn 3 o’r Tabl yn yr Atodlen i’r Gorchymyn hwn.
(4) Nifer yr aelodau o’r cyngor sydd i’w hethol dros bob ward etholiadol yw’r nifer a bennir yng ngholofn 4 o’r Tabl yn yr Atodlen i’r Gorchymyn hwn.
(5) Mae’r darpariaethau yn y Gorchymyn hwn yn cymryd blaenoriaeth dros unrhyw ddarpariaeth wrthdrawiadol mewn unrhyw offeryn statudol blaenorol a wnaed o dan adran 58(2) o Ddeddf Llywodraeth Leol 1972(1).
Gwybodaeth Cychwyn
I1
Ergl. 3 mewn grym ar 4.11.2021 at ddibenion penodedig, gweler ergl. 1(2)
I2
Ergl. 3 mewn grym ar 5.5.2022 i'r graddau nad yw eisoes mewn grym, gweler ergl. 1(3)
(1)
1972 p. 70; diddymwyd adran 58 o Ddeddf 1972 gan adran 73(2) o Ddeddf 2013 ac Atodlen 2 iddi, yn ddarostyngedig i ddarpariaethau arbed a bennir yn adran 74 o Ddeddf 2013.Tref Bwcle: newidiadau i wardiau cymunedol
4.  Yn nhref Bwcle—
(a)
mae’r rhan o ward Pentrobin a ddangosir â llinellau ar Fap 1 wedi ei throsglwyddo i ward Dwyrain Bistre;
(b)
mae’r rhan o ward Mynydd a ddangosir â llinellau ar Fap 2 wedi ei throsglwyddo i ward Pentrobin.
Gwybodaeth Cychwyn
I1
Ergl. 4 mewn grym ar 4.11.2021 at ddibenion penodedig, gweler ergl. 1(2)
I2
Ergl. 4 mewn grym ar 5.5.2022 i'r graddau nad yw eisoes mewn grym, gweler ergl. 1(3)Tref Bwcle: newidiadau canlyniadol i drefniadau etholiadol
5.  Yn nhref Bwcle—
(a)
nifer yr aelodau sydd i’w hethol dros ward Mynydd yw 3;
(b)
nifer yr aelodau sydd i’w hethol dros ward Pentrobin yw 7.
Gwybodaeth Cychwyn
I1
Ergl. 5 mewn grym ar 4.11.2021 at ddibenion penodedig, gweler ergl. 1(2)
I2
Ergl. 5 mewn grym ar 5.5.2022 i'r graddau nad yw eisoes mewn grym, gweler ergl. 1(3)Tref y Fflint: newidiadau i wardiau cymunedol
6.  Yn nhref y Fflint—
(a)
mae’r rhan o ward Oakenholt a ddangosir â llinellau ar Fap 3 wedi ei throsglwyddo i ward y Castell;
(b)
mae’r rhan o ward Oakenholt a ddangosir â llinellau ar Fap 4 wedi ei throsglwyddo i ward Trelawny.
Gwybodaeth Cychwyn
I1
Ergl. 6 mewn grym ar 4.11.2021 at ddibenion penodedig, gweler ergl. 1(2)
I2
Ergl. 6 mewn grym ar 5.5.2022 i'r graddau nad yw eisoes mewn grym, gweler ergl. 1(3)Tref y Fflint: newidiadau canlyniadol i drefniadau etholiadol
7.  Yn nhref y Fflint—
(a)
nifer yr aelodau sydd i’w hethol dros ward Oakenholt yw 3;
(b)
nifer yr aelodau sydd i’w hethol dros ward Trelawny yw 4.
Gwybodaeth Cychwyn
I1
Ergl. 7 mewn grym ar 4.11.2021 at ddibenion penodedig, gweler ergl. 1(2)
I2
Ergl. 7 mewn grym ar 5.5.2022 i'r graddau nad yw eisoes mewn grym, gweler ergl. 1(3)Tref Cei Connah: newidiadau i wardiau cymunedol
8.  Yn nhref Cei Connah—
(a)
mae’r rhan o ward De Cei Connah a ddangosir â llinellau ar Fap 5 wedi ei throsglwyddo i ward Canol Cei Connah;
(b)
mae’r rhan o ward Golftyn a ddangosir â chroeslinellau ar Fap 5 wedi ei throsglwyddo i ward Canol Cei Connah.
Gwybodaeth Cychwyn
I1
Ergl. 8 mewn grym ar 4.11.2021 at ddibenion penodedig, gweler ergl. 1(2)
I2
Ergl. 8 mewn grym ar 5.5.2022 i'r graddau nad yw eisoes mewn grym, gweler ergl. 1(3)Tref Cei Connah: newidiadau canlyniadol i drefniadau etholiadol
9.  Yn nhref Cei Connah—
(a)
nifer yr aelodau sydd i’w hethol dros ward Canol Cei Connah yw 5;
(b)
nifer yr aelodau sydd i’w hethol dros ward De Cei Connah yw 6.
Gwybodaeth Cychwyn
I1
Ergl. 9 mewn grym ar 4.11.2021 at ddibenion penodedig, gweler ergl. 1(2)
I2
Ergl. 9 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned yr Wyddgrug: newidiadau i wardiau cymunedol
10.  Yng nghymuned yr Wyddgrug—
(a)
mae’r rhan o ward Gorllewin yr Wyddgrug a ddangosir â llinellau ar Fap 6 wedi ei throsglwyddo i ward Dwyrain yr Wyddgrug;
(b)
mae’r rhan o ward Broncoed a ddangosir â llinellau ar Fap 7 wedi ei throsglwyddo i ward y De;
(c)
mae’r rhan o ward De’r Wyddgrug a ddangosir â llinellau ar Fap 8 wedi ei throsglwyddo i ward Gorllewin yr Wyddgrug.
Gwybodaeth Cychwyn
I1
Ergl. 10 mewn grym ar 4.11.2021 at ddibenion penodedig, gweler ergl. 1(2)
I2
Ergl. 10 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Penarlâg: newidiadau i wardiau cymunedol a diddymu ward gymunedol Penarlâg
11.  Mae ward gymunedol Penarlâg, fel y mae’n bodoli yn union cyn y diwrnod arferol ar gyfer ethol cynghorwyr yn 2022, wedi ei diddymu ac—
(a)
mae’r rhan o’r ward honno a ddangosir â llinellau ar Fap 9 wedi ei throsglwyddo i ward Mancot;
(b)
mae’r rhan o’r ward honno a ddangosir â llinellau ar Fap 10 wedi ei throsglwyddo i ward Aston.
Gwybodaeth Cychwyn
I1
Ergl. 11 mewn grym ar 4.11.2021 at ddibenion penodedig, gweler ergl. 1(2)
I2
Ergl. 11 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Penarlâg: newidiadau canlyniadol i drefniadau etholiadol
12.  Yng nghymuned Penarlâg—
(a)
nifer yr aelodau sydd i’w hethol dros ward Aston yw 7;
(b)
nifer yr aelodau sydd i’w hethol dros ward Mancot yw 7.
Gwybodaeth Cychwyn
I1
Ergl. 12 mewn grym ar 4.11.2021 at ddibenion penodedig, gweler ergl. 1(2)
I2
Ergl. 12 mewn grym ar 5.5.2022 i'r graddau nad yw eisoes mewn grym, gweler ergl. 1(3)Rebecca Evans
Y Gweinidog Cyllid a Llywodraeth Leol, un o Weinidogion Cymru
2 Tachwedd 2021Erthygl 3
YR ATODLEN
ENWAU AC ARDALOEDD WARDIAU ETHOLIADOL A NIFER AELODAU’R CYNGOR
Gwybodaeth Cychwyn
I1
Atod. mewn grym ar 4.11.2021 at ddibenion penodedig, gweler ergl. 1
I2
Atod. mewn grym ar 5.5.2022 i'r graddau nad yw eisoes mewn grym, gweler ergl. 1(3)
Tabl
Colofn (1) Colofn (2) Colofn (3) Colofn (4)
Enw Saesneg y ward etholiadol Enw Cymraeg y ward etholiadol Ardal y ward etholiadol Nifer aelodau’r cyngor
Argoed and New Brighton Argoed a New Brighton Cymuned Argoed 2
Bagillt Bagillt Tref Bagillt 2
Broughton North East Gogledd-ddwyrain Brychdyn Ward y Gogledd-ddwyrain o gymuned Brychdyn a Bretton 1
Broughton South De Brychdyn Ward y De o gymuned Brychdyn a Bretton 2
Brynford and Halkyn Brynffordd a Helygain Cymunedau Brynffordd a Helygain 2
Buckley: Bistre East Bwcle: Dwyrain Bistre Ward Dwyrain Bistre o dref Bwcle 2
Buckley: Bistre West Bwcle: Gorllewin Bistre Ward Gorllewin Bistre o dref Bwcle 2
Buckley: Mountain Bwcle: Mynydd Ward Bwcle: Mynydd o dref Bwcle 1
Buckley: Pentrobin Bwcle: Pentrobin Ward Pentrobin o dref Bwcle 2
Caergwrle Caergwrle Ward Caergwrle o gymuned yr Hôb 1
Caerwys Caerwys Cymuned Caerwys a chymuned Ysceifiog 1
Cilcain Cilcain Cymunedau Cilcain a Nannerch 1
Connah’s Quay Central Canol Cei Connah Ward Canol Cei Connah o dref Cei Connah 2
Connah’s Quay: Golftyn Cei Connah: Golftyn Ward Golftyn o dref Cei Connah 2
Connah’s Quay South De Cei Connah Ward De Cei Connah o dref Cei Connah 2
Connah’s Quay: Wepre Cei Connah: Gwepra Ward Gwepra o dref Cei Connah 1
Flint: Castle Y Fflint: Y Castell Ward y Castell o dref y Fflint 1
Flint: Coleshill and Trelawny Y Fflint: Cynswllt a Threlawny Wardiau Cynswllt a Threlawny o dref y Fflint 3
Flint: Oakenholt Y Fflint: Oakenholt Ward Oakenholt o dref y Fflint 1
Greenfield Maes-glas Ward Maes-glas o dref Treffynnon 1
Gwernaffield and Gwernymynydd Y Waun a Gwernymynydd Cymunedau’r Waun a Phant-y-mwyn, Gwernymynydd a Nercwys 2
Hawarden: Aston Penarlâg: Aston Ward Aston o gymuned Penarlâg 2
Hawarden: Ewloe Penarlâg: Ewloe Ward Ewloe o gymuned Penarlâg 2
Hawarden: Mancot Penarlâg: Mancot Ward Mancot o gymuned Penarlâg 2
Higher Kinnerton Kinnerton Uchaf Cymuned Kinnerton Uchaf 1
Holywell Central Canol Treffynnon Ward Canol Treffynnon o dref Treffynnon 1
Holywell East Dwyrain Treffynnon Ward Dwyrain Treffynnon o dref Treffynnon 1
Holywell West Gorllewin Treffynnon Ward Gorllewin Treffynnon o dref Treffynnon 1
Hope Yr Hôb Ward yr Hôb o gymuned yr Hôb 1
Leeswood Coed-llai Cymuned Coed-llai 1
Llanasa and Trelawnyd Llanasa a Threlawnyd Cymunedau Llanasa, a Gwaunysgor a Threlawnyd 2
Llanfynydd Llanfynydd Cymuned Llanfynydd 1
Mold: Broncoed Yr Wyddgrug: Broncoed Ward Broncoed o gymuned yr Wyddgrug 1
Mold East Dwyrain yr Wyddgrug Ward Dwyrain yr Wyddgrug o gymuned yr Wyddgrug 1
Mold South De’r Wyddgrug Ward De’r Wyddgrug o gymuned yr Wyddgrug 1
Mold West Gorllewin yr Wyddgrug Ward Gorllewin yr Wyddgrug o gymuned yr Wyddgrug 1
Mostyn Mostyn Cymuned Mostyn 1
Northop Llaneurgain Cymunedau Llaneurgain a Northop Hall 2
Pen-y-ffordd Pen-y-ffordd Cymuned Pen-y-ffordd 2
Saltney Ferry Saltney Ferry Tref Saltney 2
Queensferry and Sealand Queensferry a Sealand Cymunedau Queensferry a Sealand 2
Shotton East and Shotton Higher Dwyrain Shotton a Shotton Uchaf Ward Dwyrain Shotton a ward Shotton Uchaf o gymuned Shotton 2
Shotton West Gorllewin Shotton Ward Gorllewin Shotton o gymuned Shotton 1
Treuddyn Treuddyn Cymuned Treuddyn 1
Whitford Chwitffordd Cymuned Chwitffordd 1NODYN ESBONIADOL
(Nid yw’r nodyn hwn yn rhan o’r Gorchymyn)
Mae’r Gorchymyn hwn yn gweithredu argymhellion Comisiwn Ffiniau a Democratiaeth Leol Cymru (“y Comisiwn”), a roddodd adroddiad ym mis Mehefin 2020 ar ei adolygiad o drefniadau etholiadol Sir y Fflint. Roedd Adroddiad y Comisiwn yn cynnig lleihau nifer y wardiau etholiadol o 57 i 42, a lleihau nifer y cynghorwyr o 70 i 66.
Mae’r Gorchymyn hwn yn gweithredu argymhellion y Comisiwn, gydag addasiadau.
Mae erthygl 1(4) o’r Gorchymyn hwn yn dirymu Gorchymyn Sir y Fflint (Trefniadau Etholiadol) 2021.
Mae erthygl 3 o’r Gorchymyn hwn yn diddymu’r trefniadau etholiadol presennol ar gyfer Sir y Fflint ac yn cyflwyno’r Atodlen, sy’n nodi’r trefniadau etholiadol newydd ar gyfer Sir y Fflint.
Mae’r Gorchymyn hwn hefyd yn gweithredu argymhellion ynghylch newidiadau i wardiau cymunedol a threfniadau etholiadol ar gyfer rhai cymunedau yn Sir y Fflint.
Mae erthygl 4 yn gwneud newidiadau i’r ffiniau rhwng wardiau cymunedol Pentrobin, Dwyrain Bistre a Mynydd yn nhref Bwcle. Mae erthygl 5 yn nodi nifer yr aelodau sydd i’w hethol dros wardiau Mynydd a Phentrobin o dref Bwcle.
Mae erthygl 6 yn gwneud newidiadau i’r ffiniau rhwng wardiau cymunedol Oakenholt, y Castell a Threlawny yn nhref y Fflint. Mae erthygl 7 yn nodi nifer yr aelodau sydd i’w hethol dros wardiau Oakenholt a Threlawny o dref y Fflint.
Mae erthygl 8 yn gwneud newidiadau i’r ffiniau rhwng wardiau cymunedol De Cei Connah, Canol Cei Connah a Golftyn yn nhref Cei Connah. Mae erthygl 9 yn nodi nifer yr aelodau sydd i’w hethol dros wardiau Canol Cei Connah a De Cei Connah yn nhref Cei Connah.
Mae erthygl 10 yn gwneud newidiadau i’r ffiniau rhwng wardiau cymunedol Gorllewin yr Wyddgrug, Dwyrain yr Wyddgrug, Broncoed a De’r Wyddgrug yng nghymuned yr Wyddgrug.
Mae erthygl 11 yn diddymu ward gymunedol Penarlâg yng nghymuned Penarlâg ac yn trosglwyddo rhannau o’r ward honno i wardiau Mancot ac Aston o gymuned Penarlâg. Mae erthygl 12 yn nodi nifer yr aelodau sydd i’w hethol dros wardiau Aston a Mancot o gymuned Penarlâg.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Gorchymyn hwn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Gorchymyn hwn.
Mae printiau o’r mapiau a labelwyd “1” i “10” y mae’r Gorchymyn hwn yn ymwneud â hwy wedi eu hadneuo yn swyddfeydd Llywodraeth Cymru ym Mharc Cathays, Caerdydd, CF10 3NQ (yr Is-adran Democratiaeth Llywodraeth Leol), a chyda Chyngor Sir y Fflint. Mae’r printiau sydd wedi eu hadneuo gyda Chyngor Sir y Fflint yn agored i gael eu harchwilio gan unrhyw un y bydd darpariaethau’r Gorchymyn hwn yn effeithio arnynt.