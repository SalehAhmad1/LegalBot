OFFERYNNAU STATUDOL CYMRU
2021 Rhif 307 (Cy. 79)
IECHYD Y CYHOEDD, CYMRU
Rheoliadau Diogelu Iechyd (Cyfyngiadau Coronafeirws) (Rhif 5) (Cymru) (Diwygio) (Rhif 5) 2021
Cymeradwywyd gan Senedd Cymru
Gwnaed
am 2.56 p.m. ar 12 Mawrth 2021
Gosodwyd gerbron Senedd Cymru
am 6.00 p.m. ar 12 Mawrth 2021
Yn dod i rym yn unol â rheoliad 1(2) i (4)
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir gan adrannau 45C(1) a (3)(c), 45F(2) a 45P(2) o Ddeddf Iechyd y Cyhoedd (Rheoli Clefydau) 1984(1).
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae Gweinidogion Cymru yn ystyried bod y cyfyngiadau a’r gofynion a osodir gan y Rheoliadau hyn yn gymesur â’r hyn y maent yn ceisio ei gyflawni, sef ymateb iechyd y cyhoedd i’r bygythiad hwnnw.
Yn unol ag adran 45R o’r Ddeddf honno, oherwydd brys, mae Gweinidogion Cymru o’r farn ei bod yn angenrheidiol gwneud yr offeryn hwn heb fod drafft wedi ei osod gerbron Senedd Cymru ac wedi ei gymeradwyo ganddi drwy benderfyniad.
(1)
1984 p. 22. Mewnosodwyd adrannau 45C, 45F a 45P gan adran 129 o Ddeddf Iechyd a Gofal Cymdeithasol 2008 (p. 14). Mae’r swyddogaethau o dan yr adrannau hyn wedi eu rhoi i “the appropriate Minister” (“y Gweinidog priodol”). O dan adran 45T(6) o Ddeddf 1984, y Gweinidog priodol, o ran Cymru, yw Gweinidogion Cymru.Enwi a dod i rym
1.—(1) Enw’r Rheoliadau hyn yw Rheoliadau Diogelu Iechyd (Cyfyngiadau Coronafeirws) (Rhif 5) (Cymru) (Diwygio) (Rhif 5) 2021.
(2) Daw’r Rheoliadau hyn, ac eithrio is-baragraffau (f) ac (h) o reoliad 2(8), i rym yn union cyn dechrau’r diwrnod ar 13 Mawrth 2021.
(3) Daw is-baragraff (f) o reoliad 2(8) i rym ar 15 Mawrth 2021.
(4) Daw is-baragraff (h) o reoliad 2(8) i rym ar 22 Mawrth 2021.Diwygio Rheoliadau Diogelu Iechyd (Cyfyngiadau Coronafeirws) (Rhif 5) (Cymru) 2020
2.—(1) Mae Rheoliadau Diogelu Iechyd (Cyfyngiadau Coronafeirws) (Rhif 5) (Cymru) 2020(1) wedi eu diwygio fel a ganlyn.
(2) Yn rheoliad 3, yn lle “31 Mawrth” rhodder “28 Mai”.
(3) Yn rheoliad 31(3)(2), hepgorer “, paragraff 5 o Atodlen 3”.
(4) Yn Atodlen 1—
(a)
ym mharagraff 3—
(i)
yn is-baragraff (2), yn lle “un oedolyn” rhodder “anghenion llesiant”;
(ii)
yn is-baragraff (3), yn lle “i’r holl aelodau o’r aelwydydd sy’n oedolion” rhodder “i holl aelodau’r aelwydydd”;
(iii)
yn is-baragraff (6), hepgorer “sy’n oedolyn”;
(iv)
ar ôl is-baragraff (6) mewnosoder—
“(6A) Mae is-baragraff (6B) yn gymwys—
(a)
pan fo person a fyddai’n aelod o aelwyd estynedig, neu sy’n aelod o aelwyd estynedig, yn blentyn, a
(b)
pan fo person (“P”) a chanddo gyfrifoldeb rhiant dros y plentyn yn aelod o aelwyd y plentyn.
(6B) Pan fo’r is-baragraff hwn yn gymwys—
(a)
mae’r cytundeb sy’n ofynnol gan is-baragraff (3) i’w roi gan P (ac nid gan y plentyn), a
(b)
mae aelwyd yn peidio â chael ei thrin fel pe bai’n rhan o aelwyd estynedig yn unol ag is-baragraff (6) os yw P yn peidio â chytuno i gael ei drin fel pe bai’n rhan o’r aelwyd estynedig (pa un a yw’r plentyn yn peidio â chytuno hefyd ai peidio).”;
(v)
ar ôl is-baragraff (8) mewnosoder—
“(9) Yn y paragraff hwn, ystyr “aelwyd anghenion llesiant” yw—
(a)
aelwyd un oedolyn;
(b)
aelwyd ag 1 neu ragor o blant a dim oedolion.”;
(b)
ym mharagraff 7(2)(c), hepgorer “ar gyfer darllediad o’r fath”.
(5) Yn Atodlen 2—
(a)
ym mharagraff 3—
(i)
yn is-baragraff (2), yn lle “un oedolyn” rhodder “anghenion llesiant”;
(ii)
yn is-baragraff (3), yn lle “i’r holl aelodau o’r 2 aelwyd sy’n oedolion” rhodder “i holl aelodau’r aelwydydd”;
(iii)
yn is-baragraff (7), hepgorer “sy’n oedolyn”;
(iv)
ar ôl is-baragraff (7) mewnosoder—
“(7A) Mae is-baragraff (7B) yn gymwys—
(a)
pan fo person a fyddai’n aelod o aelwyd estynedig, neu sy’n aelod o aelwyd estynedig, yn blentyn, a
(b)
pan fo person (“P”) a chanddo gyfrifoldeb rhiant dros y plentyn yn aelod o aelwyd y plentyn.
(7B) Pan fo’r is-baragraff hwn yn gymwys—
(a)
mae’r cytundeb sy’n ofynnol gan is-baragraff (3) i’w roi gan P (ac nid gan y plentyn), a
(b)
mae aelwyd yn peidio â chael ei thrin fel pe bai’n rhan o aelwyd estynedig yn unol ag is-baragraff (7) os yw P yn peidio â chytuno i gael ei drin fel pe bai’n rhan o’r aelwyd estynedig (pa un a yw’r plentyn yn peidio â chytuno hefyd ai peidio).”;
(v)
ar ôl is-baragraff (9) mewnosoder—
“(10) Yn y paragraff hwn, ystyr “aelwyd anghenion llesiant” yw—
(a)
aelwyd un oedolyn;
(b)
aelwyd ag 1 neu ragor o blant a dim oedolion.”;
(b)
ym mharagraff 7(2)(c), hepgorer “ar gyfer darllediad o’r fath”.
(6) Yn Atodlen 3—
(a)
ym mharagraff 3—
(i)
yn is-baragraff (2), yn lle “un oedolyn” rhodder “anghenion llesiant”;
(ii)
yn is-baragraff (3), yn lle “i’r holl aelodau o’r 2 aelwyd sy’n oedolion” rhodder “i holl aelodau’r aelwydydd”;
(iii)
yn is-baragraff (7), hepgorer “sy’n oedolyn”;
(iv)
ar ôl is-baragraff (7) mewnosoder—
“(7A) Mae is-baragraff (7B) yn gymwys—
(a)
pan fo person a fyddai’n aelod o aelwyd estynedig, neu sy’n aelod o aelwyd estynedig, yn blentyn, a
(b)
pan fo person (“P”) a chanddo gyfrifoldeb rhiant dros y plentyn yn aelod o aelwyd y plentyn.
(7B) Pan fo’r is-baragraff hwn yn gymwys—
(a)
mae’r cytundeb sy’n ofynnol gan is-baragraff (3) i’w roi gan P (ac nid gan y plentyn), a
(b)
mae aelwyd yn peidio â chael ei thrin fel pe bai’n rhan o aelwyd estynedig yn unol ag is-baragraff (7) os yw P yn peidio â chytuno i gael ei drin fel pe bai’n rhan o’r aelwyd estynedig (pa un a yw’r plentyn yn peidio â chytuno hefyd ai peidio).”;
(v)
ar ôl is-baragraff (9) mewnosoder—
“(10) Yn y paragraff hwn, ystyr “aelwyd anghenion llesiant” yw—
(a)
aelwyd un oedolyn;
(b)
aelwyd ag 1 neu ragor o blant a dim oedolion.”;
(b)
ym mharagraff 4(3)(c), ar ôl is-baragraff (iv) mewnosoder—
“(v)
digwyddiad chwaraeon elît os athletwyr elît a phersonau sy’n gweithio yn y digwyddiad neu sy’n darparu gwasanaethau gwirfoddol ynddo yw’r unig bobl sy’n bresennol.”;
(c)
hepgorer paragraff 5;
(d)
ym mharagraff 7(2)(c), hepgorer “ar gyfer darllediad o’r fath”.
(7) Yn Atodlen 4—
(a)
ym mharagraff 3—
(i)
yn is-baragraff (2), yn lle “i’r holl aelodau o’r 2 aelwyd sy’n oedolion” rhodder “i holl aelodau’r aelwydydd”;
(ii)
yn is-baragraff (5), hepgorer “sy’n oedolyn”;
(iii)
ar ôl is-baragraff (5) mewnosoder—
“(5A) Mae is-baragraff (5B) yn gymwys—
(a)
pan fo person a fyddai’n aelod o aelwyd estynedig, neu sy’n aelod o aelwyd estynedig, yn blentyn, a
(b)
pan fo person (“P”) a chanddo gyfrifoldeb rhiant dros y plentyn yn aelod o aelwyd y plentyn.
(5B) Pan fo’r is-baragraff hwn yn gymwys—
(a)
mae’r cytundeb sy’n ofynnol gan is-baragraff (3) i’w roi gan P (ac nid gan y plentyn), a
(b)
mae aelwyd yn peidio â chael ei thrin fel pe bai’n rhan o aelwyd estynedig yn unol ag is-baragraff (5) os yw P yn peidio â chytuno i gael ei drin fel pe bai’n rhan o’r aelwyd estynedig (pa un a yw’r plentyn yn peidio â chytuno hefyd ai peidio).”;
(b)
hepgorer Rhan 3A.
(8) Ym mharagraff 2 o Atodlen 5—
(a)
yn lle “o ddechrau’r diwrnod ar 20 Chwefror 2021 tan ddiwedd y diwrnod ar 12 Mawrth 2021” rhodder “sy’n dod i ben ar ddiwedd y diwrnod ar 26 Mawrth 2021”;
(b)
o flaen paragraff (a) mewnosoder—
“(za)
mae rheoliad 28 i’w ddarllen fel pe bai—
(i)
“2A(1)” wedi ei roi yn lle “2(1)” ym mharagraff (3)(d)”;
(ii)
“ardal sy’n lleol i’r” wedi ei fewnosod ar ôl “i ffwrdd o’r” ym mharagraff (5);
(iii)
“ardal sy’n lleol i’r” wedi ei fewnosod ar ôl “ddychwelyd i’r” ym mharagraff (5)(a);
(iv)
“ardal honno” wedi ei roi yn lle “man hwnnw” ym mharagraff (5)(b);
(zb)
mae rheoliad 31(3) i’w ddarllen fel pe bai “neu baragraff 5 o Atodlen 2” wedi ei roi yn lle “, paragraff 5 o Atodlen 2 neu baragraff 5 o Atodlen 4”;
(zc)
mae rheoliad 37(1)(d) i’w ddarllen fel pe bai “, 2(1) neu 2A(1)” wedi ei roi yn lle “neu 2(1)”;”;
(c)
hepgorer paragraffau (a) a (b);
(d)
o flaen paragraff (c) mewnosoder—
“(ba)
mae paragraff 1 o Atodlen 4 i’w ddarllen fel pe bai—
(i)
“Gofyniad i aros yn lleol” wedi ei roi yn lle’r pennawd;
(ii)
“ardal sy’n lleol i’r man lle y mae’n byw neu aros i ffwrdd o’r ardal honno” wedi ei roi yn lle “man lle y mae’n byw neu aros i ffwrdd o’r man hwnnw” yn is-baragraff (1);
(ii)
“ardal sy’n lleol i’r man lle y mae’n byw neu’n aros i ffwrdd o’r ardal honno” wedi ei roi yn lle “man lle y mae’n byw, neu’n aros i ffwrdd o’r man hwnnw,” yn is-baragraff (2)(a);
(iii)
yn is-baragraff (3)—
(aa)
“ardal sy’n lleol i’r man lle y mae’n byw neu aros i ffwrdd o’r ardal honno” wedi ei roi yn lle “man lle y mae’n byw neu aros i ffwrdd o’r man hwnnw” yn y geiriau o flaen paragraff (a);
(bb)
wedi ei fewnosod ar ôl is-baragraff (1)—
“(m)
ymweld â pherson sy’n preswylio mewn cartref gofal, â chaniatâd darparwr y gwasanaeth.”;
(iv)
is-baragraff (4)(b) wedi ei hepgor;
(v)
wedi ei roi yn lle is-baragraff (4)(f)—
“(f)
gwneud ymarfer corff, pan fo’r ymarfer corff yn dechrau ac yn gorffen yn y man lle y mae’r person yn byw neu lle y mae aelod o aelwyd estynedig y person yn byw;”;
(vi)
is-baragraff (5) wedi ei hepgor;
(vii)
wedi ei fewnosod ar y diwedd—
“(6) Yn y paragraff hwn ac ym mharagraff 2A—
(a)
ystyr “cartref gofal” yw mangre lle y darperir “gwasanaeth cartref gofal” o fewn yr ystyr a roddir gan baragraff 1 o Atodlen 1 i Ddeddf Rheoleiddio ac Arolygu Gofal Cymdeithasol (Cymru) 2016(3);
(b)
mae i “darparwr gwasanaeth” yr ystyr a roddir gan adran 3(1)(c) o Ddeddf Rheoleiddio ac Arolygu Gofal Cymdeithasol (Cymru) 2016.”;
(bb)
mae paragraff 2 o Atodlen 4 i’w drin fel pe bai’r canlynol wedi ei roi yn ei le—
“Cyfyngiad ar gynulliadau mewn anheddau preifat
2.—(1) Ni chaiff unrhyw berson, heb esgus rhesymol, gymryd rhan mewn cynulliad mewn annedd breifat oni bai bod yr holl bersonau sy’n cymryd rhan yn y cynulliad yn aelodau o’r un aelwyd neu’r un aelwyd estynedig.
(2) Ond caiff person gymryd rhan mewn cynulliad o’r fath yn yr awyr agored os nad oes mwy na 4 person o ddim mwy na 2 aelwyd yn y cynulliad.
(3) Wrth bennu, at ddibenion is-baragraff (2), nifer y personau sy’n cymryd rhan mewn cynulliad, nid yw’r canlynol i’w hystyried—
(a)
unrhyw blant o dan 11 oed, neu
(b)
gofalwr person sy’n cymryd rhan yn y cynulliad.
(4) At ddibenion is-baragraff (1), mae gan berson esgus rhesymol—
(a)
os yw’r person yn cymryd rhan yn y cynulliad at ddiben sy’n rhesymol angenrheidiol ac nad oes dewis arall sy’n rhesymol ymarferol, neu
(b)
os yw un o’r amgylchiadau yn is-baragraff (6) yn gymwys.
(5) Mae enghreifftiau o’r dibenion y gall fod yn rhesymol angenrheidiol i berson gymryd rhan mewn cynulliad atynt yn cynnwys—
(a)
cael neu ddarparu cynhorthwy meddygol, neu gael gafael ar wasanaethau milfeddygol;
(b)
gweithio neu ddarparu gwasanaethau gwirfoddol neu elusennol;
(c)
cyflawni rhwymedigaeth gyfreithiol;
(d)
darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol o fewn ystyr “relevant personal care” ym mharagraff 7(3B) o Atodlen 4 i Ddeddf Diogelu Grwpiau Hyglwyf 2006(4), pan fo’r person sy’n cael y gofal yn berson hyglwyf;
(e)
mewn perthynas â phlant nad ydynt yn byw ar yr un aelwyd â’u rhieni, neu un o’u rhieni, parhau â threfniadau presennol ar gyfer gweld rhieni a phlant, a chyswllt rhyngddynt, ac at ddibenion y paragraff hwn, mae “rhiant” yn cynnwys person nad yw’n rhiant i’r plentyn, ond sydd â chyfrifoldeb rhiant dros y plentyn neu sydd â gofal drosto;
(f)
symud cartref;
(g)
ymgymryd â gweithgareddau mewn cysylltiad â phrynu, gwerthu, gosod neu rentu eiddo preswyl;
(h)
cael gafael ar wasanaethau addysgol neu gael y gwasanaethau hynny.
(6) Yr amgylchiadau y cyfeirir atynt yn is-baragraff (4)(b) yw bod y person yn—
(a)
darparu neu’n cael cynhorthwy brys;
(b)
osgoi salwch, anaf neu risg arall o niwed;
(c)
cymryd rhan mewn cynulliad o ddim mwy na 4 o bobl pan fo’r holl bersonau yn y cynulliad—
(i)
yn byw yn yr un fangre, a
(ii)
yn rhannu cyfleusterau toiled, ymolchi, bwyta neu goginio gyda’i gilydd.
(7) Er gwaethaf is-baragraffau (2) a (5)(b), ni chaiff unrhyw berson gymryd rhan mewn cynulliad mewn annedd breifat at ddibenion darbwyllo person i bleidleisio neu i beidio â phleidleisio mewn modd penodol mewn etholiad.
(8) Nid yw’r paragraff hwn yn gymwys i berson sy’n ddigartref.
Cyfyngiad ar gynulliadau mewn mannau cyhoeddus
2A.—(1) Ni chaiff unrhyw berson, heb esgus rhesymol, gymryd rhan mewn cynulliad sy’n digwydd yn unman ac eithrio mewn annedd breifat oni bai bod yr holl bersonau sy’n cymryd rhan yn y cynulliad yn aelodau o’r un aelwyd.
(2) Ond caiff person gymryd rhan mewn cynulliad o’r fath yn yr awyr agored—
(a)
os yw’r holl bersonau sy’n cymryd rhan yn y cynulliad yn aelodau o’r un aelwyd estynedig, neu
(b)
os nad oes mwy na 4 person o ddim mwy na 2 aelwyd yn y cynulliad.
(3) Wrth bennu, at ddibenion is-baragraff (2)(b), nifer y personau sy’n cymryd rhan mewn cynulliad, nid yw’r canlynol i’w hystyried—
(a)
unrhyw blant o dan 11 oed, neu
(b)
gofalwr person sy’n cymryd rhan yn y cynulliad.
(4) At ddibenion is-baragraff (1), mae gan berson esgus rhesymol—
(a)
os yw’r person yn cymryd rhan yn y cynulliad at ddiben sy’n rhesymol angenrheidiol ac nad oes dewis arall sy’n rhesymol ymarferol, neu
(b)
os yw un o’r amgylchiadau yn is-baragraff (6) yn gymwys.
(5) Mae enghreifftiau o’r dibenion y gall fod yn rhesymol angenrheidiol i berson gymryd rhan mewn cynulliad atynt yn cynnwys—
(a)
cael neu ddarparu cynhorthwy meddygol, neu gael gafael ar wasanaethau milfeddygol;
(b)
gweithio neu ddarparu gwasanaethau gwirfoddol neu elusennol;
(c)
cyflawni rhwymedigaeth gyfreithiol, gan gynnwys mynd i’r llys neu fodloni amodau mechnïaeth, neu gymryd rhan mewn achos cyfreithiol;
(d)
darparu, cael neu gael gafael ar ofal neu gynhorthwy, gan gynnwys gofal plant neu ofal personol perthnasol o fewn ystyr “relevant personal care” ym mharagraff 7(3B) o Atodlen 4 i Ddeddf Diogelu Grwpiau Hyglwyf 2006, pan fo’r person sy’n cael y gofal yn berson hyglwyf;
(e)
mewn perthynas â phlant nad ydynt yn byw ar yr un aelwyd â’u rhieni, neu un o’u rhieni, parhau â threfniadau presennol ar gyfer gweld rhieni a phlant, a chyswllt rhyngddynt, ac at ddibenion y paragraff hwn, mae “rhiant” yn cynnwys person nad yw’n rhiant i’r plentyn, ond sydd â chyfrifoldeb rhiant dros y plentyn neu sydd â gofal drosto;
(f)
symud cartref;
(g)
ymgymryd â gweithgareddau mewn cysylltiad â phrynu, gwerthu, gosod neu rentu eiddo preswyl;
(h)
cael gafael ar wasanaethau cyhoeddus neu gael y gwasanaethau hynny;
(i)
cael gafael ar wasanaethau addysgol neu gael y gwasanaethau hynny;
(j)
ymweld â pherson sy’n preswylio mewn cartref gofal, â chaniatâd darparwr y gwasanaeth.
(6) Yr amgylchiadau y cyfeirir atynt yn is-baragraff (4)(b) yw bod y person yn—
(a)
darparu neu’n cael cynhorthwy brys;
(b)
osgoi salwch, anaf neu risg arall o niwed;
(c)
mynd i weinyddiad priodas, ffurfiad partneriaeth sifil neu seremoni briodas arall—
(i)
fel parti i’r briodas, y bartneriaeth sifil neu’r briodas arall,
(ii)
os caiff ei wahodd i fynd i’r briodas, y bartneriaeth sifil neu’r briodas arall, neu
(iii)
fel gofalwr person sy’n mynd i’r briodas, y bartneriaeth sifil neu’r briodas arall;
(d)
mynd i angladd—
(i)
fel person sy’n gyfrifol am drefnu’r angladd,
(ii)
os caiff ei wahodd gan berson sy’n gyfrifol am drefnu’r angladd, neu
(iii)
fel gofalwr person sy’n mynd i’r angladd;
(e)
mynd i addoldy;
(f)
athletwr elît ac yn hyfforddi neu’n cystadlu;
(g)
darparu hyfforddiant neu gymorth arall i athletwr elît, neu’n darparu cymorth mewn digwyddiad chwaraeon elît.
(7) Er gwaethaf is-baragraffau (2)(b) a (5)(b), ni chaiff unrhyw berson gymryd rhan mewn cynulliad at ddibenion darbwyllo person i bleidleisio neu i beidio â phleidleisio mewn modd penodol mewn etholiad oni bai bod y person yn cymryd rhan mewn darllediad heb gynulleidfa (pa un ai dros y rhyngrwyd neu fel rhan o ddarllediad radio neu deledu).
(8) Nid yw’r paragraff hwn yn gymwys i berson sy’n ddigartref.”;”
(e)
ar ôl paragraff (c) mewnosoder—
“(ca)
mae paragraff 4 o Atodlen 4 i’w ddarllen fel pe bai wedi ei fewnosod ar ôl is-baragraff (3)(c)(ii)—
“(iii)
digwyddiad chwaraeon elît os athletwyr elît a phersonau sy’n gweithio yn y digwyddiad neu sy’n darparu gwasanaethau gwirfoddol ynddo yw’r unig bobl sy’n bresennol.”;
(cb)
mae paragraff 5 o Atodlen 4 i’w drin fel pe bai wedi ei hepgor;
(cc)
mae paragraff 10 o Atodlen 4 i’w ddarllen fel pe bai’r geiriau “ar gyfer darllediad o’r fath” wedi eu hepgor yn is-baragraff (2)(c);”;
(f)
yn lle paragraff (cc) (fel y’i mewnosodir uchod) rhodder—
“(cc)
mae paragraff 10 o Atodlen 4 i’w ddarllen fel pe bai—
(i)
y geiriau “ar gyfer darllediad o’r fath” wedi eu hepgor yn is-baragraff (2)(c);
(ii)
wedi ei fewnosod ar ôl is-baragraff (2)—
“(2A) Er gwaethaf is-baragraff (1), caiff person sy’n gyfrifol am gynnal busnes neu ddarparu gwasanaeth a restrir ym mharagraff 22 (salonau gwallt a barbwyr) agor ei fangre i’r cyhoedd, ond dim ond at ddibenion torri, steilio neu liwio gwallt, drwy apwyntiad.””;
(g)
ar ôl paragraff (d) mewnosoder—
“(e)
mae paragraff 39 o Atodlen 4 i’w ddarllen fel pe bai “amgaeedig neu” wedi ei hepgor;
(f)
mae paragraff 43 o Atodlen 4 i’w ddarllen fel pe bai “o dan do” wedi ei fewnosod ar ôl “corff”;
(g)
mae paragraff 45 o Atodlen 4 i’w drin fel pe bai’r canlynol wedi ei roi yn ei le—
“45.  Cyrtiau chwaraeon o dan do, lawntiau bowlio o dan do a meysydd neu leiniau chwaraeon eraill o dan do.””;
(h)
ar ôl paragraff (g) mewnosoder—
“(h)
mae paragraff 56 o Atodlen 4 i’w ddarllen fel pe bai “, gorsafoedd petrol, canolfannau garddio a meithrinfeydd planhigion” wedi ei roi yn lle “a gorsafoedd petrol”;
(i)
mewn perthynas ag archfarchnad neu siop arall sy’n gwerthu sawl math o nwyddau—
(i)
a oedd ar agor i’r cyhoedd ar 11 Mawrth 2021, a
(ii)
sy’n defnyddio ei mangre, yng nghwrs arferol ei busnes, yn bennaf i werthu—
(aa)
y nwyddau a restrir ym mharagraff 55 o Atodlen 4, neu
(bb)
nwyddau o fath a werthir fel arfer gan unrhyw un neu ragor o’r busnesau a restrir ym mharagraff 56 o Atodlen 4;
mae paragraff 57 o Atodlen 4 i’w ddarllen fel pe bai’r geiriau “ond dim ond at ddibenion” hyd at y diwedd wedi eu hepgor.”
(1)
O.S. 2020/1609 (Cy. 335) fel y’i diwygiwyd gan O.S. 2020/1610 (Cy. 336), O.S. 2020/1623 (Cy. 340), O.S. 2020/1645 (Cy. 345), O.S. 2021/20 (Cy. 7), O.S. 2021/46 (Cy. 10), O.S. 2021/57 (Cy. 13), O.S. 2021/66 (Cy. 15), O.S. 2021/95 (Cy. 26), O.S. 2021/103 (Cy. 28), O.S. 2021/172 (Cy. 40) ac O.S. 2021/210 (Cy. 52).
(2)
Fel y’i diwygiwyd gan reoliad 2(3) o’r Rheoliadau hyn.
(3)
2016 dccc 2, fel y’i diwygiwyd gan O.S. 2017/1326 (Cy. 299) ac O.S. 2018/195 (Cy. 44).
(4)
2006 p. 47. Mewnosodwyd paragraff 7(3B) gan adran 66(2) o Ddeddf Diogelu Rhyddidau 2012 (p. 9).Diwygio Rheoliadau Diogelu Iechyd (Cyfyngiadau Coronafeirws) (Swyddogaethau Awdurdodau Lleol etc.) (Cymru) 2020 a’u haddasu dros dro
3.—(1) Yn rheoliad 3(1) o Reoliadau Diogelu Iechyd (Cyfyngiadau Coronafeirws) (Swyddogaethau Awdurdodau Lleol etc.) (Cymru) 2020(1), yn lle “31 Mawrth” rhodder “28 Mai”.
(2) Am y cyfnod sy’n dod i ben ar ddiwedd y diwrnod ar 26 Mawrth 2021, mae rheoliad 6(2)(d) o’r Rheoliadau hynny i’w ddarllen fel pe bai “paragraff 2A” wedi ei roi yn lle “paragraff 2”.
(1)
O.S. 2020/1011 (Cy. 225) fel y’i diwygiwyd gan O.S. 2020/1100 (Cy. 250), O.S. 2020/1149 (Cy. 261), O.S. 2020/1219 (Cv. 276), O.S. 2020/1409 (Cy. 311), O.S. 2020/1609 (Cy. 335) ac O.S. 2021/57 (Cy. 13).Mark Drakeford
Y Prif Weinidog, un o Weinidogion Cymru
Am 2.56 p.m. ar 12 Mawrth 2021NODYN ESBONIADOL
(Nid yw’r nodyn hwn yn rhan o’r Rheoliadau)
Mae Rhan 2A o Ddeddf Iechyd y Cyhoedd (Rheoli Clefydau) 1984 yn galluogi Gweinidogion Cymru, drwy reoliadau, i wneud darpariaeth at ddiben atal, diogelu rhag, rheoli neu ddarparu ymateb iechyd y cyhoedd i fynychder neu ledaeniad haint neu halogiad yng Nghymru.
Mae’r Rheoliadau hyn wedi eu gwneud mewn ymateb i’r bygythiad difrifol ac uniongyrchol i iechyd y cyhoedd a berir gan fynychder a lledaeniad coronafeirws syndrom anadlol acíwt difrifol 2 (SARS-CoV-2) yng Nghymru.
Mae’r Rheoliadau hyn yn diwygio Rheoliadau Diogelu Iechyd (Cyfyngiadau Coronafeirws) (Rhif 5) (Cymru) 2020 (O.S. 2020/1609 (Cy. 335)) (“y prif Reoliadau”). Mae’r diwygiadau—
(a)
yn estyn dyddiad dod i ben y prif Reoliadau i 28 Mai 2021;
(b)
yn dirymu cyfyngiadau sy’n gwahardd disgyblion a myfyrwyr rhag mynd i ysgolion a cholegau addysg bellach;
(c)
yn ei gwneud yn glir y caniateir defnyddio mangreoedd sydd ar gau i’r cyhoedd, megis theatrau, i ymarfer ar gyfer perfformiad;
(d)
yn darparu na waherddir digwyddiad chwaraeon, os athletwyr elît a phersonau sy’n gweithio yn y digwyddiad neu sy’n darparu gwasanaethau gwirfoddol ynddo yw’r unig bobl sy’n bresennol, o dan y cyfyngiadau sy’n gymwys i Lefel Rhybudd 3;
(e)
yn gwneud mân newidiadau technegol i’r darpariaethau sy’n ymwneud â’r broses i bobl gytuno i ffurfio aelwydydd estynedig, er mwyn adlewyrchu’r ffaith nad oes person sy’n 18 oed neu drosodd ar bob aelwyd;
(f)
yn atgynhyrchu’r newidiadau a wnaed o’r blaen i gyfyngiadau Lefel Rhybudd 4, a oedd yn galluogi’r rhai o dan 18 oed sy’n byw ar eu pennau eu hunain i ffurfio aelwyd estynedig, ar gyfer Lefelau Rhybudd 1, 2 a 3;
(g)
yn gwneud addasiadau dros dro i’r cyfyngiadau a’r gofynion sy’n gymwys i ardal Lefel Rhybudd 4 o dan Atodlen 4 i’r prif Reoliadau, sydd—
(i)
yn estyn cyfnod para’r addasiadau dros dro a wnaed o’r blaen tan ddiwedd y diwrnod ar 26 Mawrth 2021;
(ii)
o 13 Mawrth 2021, yn newid y gwaharddiad ym mharagraff 1 o Atodlen 4 ar ymadael â’r man lle y mae person yn byw (heb esgus rhesymol) fel y daw’n waharddiad ar ymadael â’r ardal sy’n lleol i’r man lle y mae’r person yn byw (heb esgus rhesymol);
(iii)
o 13 Mawrth 2021, yn darparu bod gan berson esgus rhesymol dros ymadael â’r ardal sy’n lleol i’r man lle y mae’n byw, ac ymgynnull, wrth ymweld â ffrind neu berthynas mewn cartref gofal, cyhyd ag y bo ganddo ganiatâd y person sy’n gyfrifol am y cartref gofal;
(iv)
o 13 Mawrth 2021, yn darparu y caiff hyd at 4 o bobl (heb gynnwys plant o dan 11 oed na gofalwyr) o ddim mwy na 2 aelwyd ymgynnull yn yr awyr agored, gan gynnwys mewn gerddi preifat, at unrhyw ddiben;
(v)
o 13 Mawrth 2021, yn darparu na waherddir digwyddiad chwaraeon os athletwyr elît a phersonau sy’n gweithio yn y digwyddiad neu sy’n darparu gwasanaethau gwirfoddol ynddo yw’r unig bobl sy’n bresennol;
(vi)
o 15 Mawrth 2021, yn caniatáu i salonau gwallt a barbwyr agor at ddibenion torri, steilio neu liwio gwallt (yn unig), drwy apwyntiad;
(vii)
o 13 Mawrth 2021, yn caniatáu i gyfleusterau chwaraeon ac ymarfer corff awyr agored agor;
(viii)
o 22 Mawrth 2021, yn darparu y caiff archfarchnadoedd a siopau eraill sy’n gwerthu sawl math o nwyddau, sydd eisoes ar agor i’r cyhoedd ac sy’n gwerthu’n bennaf y nwyddau y caniateir eu gwerthu yn unol â chyfyngiadau Lefel Rhybudd 4, werthu nwyddau eraill yn eu mangreoedd;
(ix)
o 22 Mawrth 2021, yn caniatáu i ganolfannau garddio a meithrinfeydd planhigion agor;
(h)
yn gwneud mân newidiadau eraill a newidiadau canlyniadol eraill.
Er gwaethaf yr esgus rhesymol i bobl ymgynnull i weithio neu i ddarparu gwasanaethau elusennol, ac er gwaethaf yr addasiad dros dro i Atodlen 4 sy’n caniatáu i 4 o bobl o ddim mwy na 2 aelwyd ymgynnull yn yr awyr agored at unrhyw ddibenion, mae darpariaeth wedi ei gwneud i wahardd ymgynnull at ddibenion ymgyrchu gwleidyddol (er enghraifft, canfasio o ddrws i ddrws). Caniateir y rhan fwyaf o weithgareddau eraill sy’n ymwneud ag etholiad (er enghraifft, mynd i bleidleisio neu ddosbarthu deunydd ymgyrchu).
Mae’r Rheoliadau hefyd yn diwygio Rheoliadau Diogelu Iechyd (Cyfyngiadau Coronafeirws) (Swyddogaethau Awdurdodau Lleol etc.) (Cymru) 2020 (O.S. 2020/1011 (Cy. 235)) i newid eu dyddiad dod i ben i 28 Mai 2021 (ac yn gwneud addasiad dros dro i reoliad 6 o’r Rheoliadau hynny sy’n ganlyniadol ar ddiwygiadau a wneir i’r prif Reoliadau).
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ni luniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.