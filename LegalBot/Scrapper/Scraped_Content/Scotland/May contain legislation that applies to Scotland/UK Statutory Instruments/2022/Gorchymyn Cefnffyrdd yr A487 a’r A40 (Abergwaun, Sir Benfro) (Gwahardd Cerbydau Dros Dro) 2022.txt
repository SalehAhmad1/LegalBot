O F F E R Y N N A U  S T A T U D O L  
C Y M R U  
2022 Rhif 1404 (Cy. 277) 
TRAFFIG FFYRDD, CYMRU 
Gorchymyn Cefnffyrdd yr A487 a’r 
A40 (Abergwaun, Sir Benfro) 
(Gwahardd Cerbydau Dros Dro) 
2022 
Gwnaed 
  22 Rhagfyr 2022 
Yn dod i rym 
31 Rhagfyr 2022 
Mae Gweinidogion Cymru, sef yr awdurdod traffig ar 
gyfer cefnffordd yr A487 a’r darn perthnasol o 
gefnffordd yr A40, wedi eu bodloni y dylid gwahardd 
traffig ar ddarnau penodedig o’r cefnffyrdd gan y 
cynhelir digwyddiad perthnasol, sef Gŵyl Stryd Nos 
Galan 
Flynyddol 
Cymdeithas 
Digwyddiadau 
Cymunedol Abergwaun ac Wdig, ar y ffyrdd neu 
gerllaw iddynt. 
Mae Gweinidogion Cymru, felly, drwy arfer y pwerau 
a roddir iddynt gan adran 16A o Ddeddf Rheoleiddio 
Traffig Ffyrdd 1984(1), yn gwneud y Gorchymyn hwn. 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffyrdd yr A487 a’r A40 (Abergwaun, Sir Benfro) 
(Gwahardd Cerbydau Dros Dro) 2022 a daw’r 
Gorchymyn hwn i rym ar 31 Rhagfyr 2022. 
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw: 
(i) unrhyw gerbyd sy’n cael ei ddefnyddio at 
ddibenion yr heddlu, y gwasanaeth tân 
neu’r gwasanaeth ambiwlans; 
                                                                               
(1) 1984 p. 27.  Mewnosodwyd adran 16A gan adran 1(1) o Ddeddf 
Rheoleiddio Traffig Ffyrdd (Digwyddiadau Arbennig) 1994. Yn 
rhinwedd O.S. 1999/672, ac adran 162 o Ddeddf Llywodraeth 
Cymru 2006 (p. 32) a pharagraff 30 o Atodlen 11 iddi, mae’r 
swyddogaethau hyn yn arferadwy bellach gan Weinidogion Cymru 
o ran Cymru. 
 
2
(ii) unrhyw gerbyd sy’n cael ei ddefnyddio 
mewn cysylltiad â gwaith ar y ffordd neu 
oleuadau neu arwyddion traffig neu 
waith brys i unrhyw garthffos neu i 
unrhyw brif bibell neu gyfarpar ar gyfer 
cyflenwi nwy, dŵr neu drydan, neu 
gyfarpar telathrebu mewn darn o’r ffordd 
o dan sylw, neu mewn unrhyw dir 
cyfagos; 
(iii) unrhyw gerbyd sy’n cael ei ddefnyddio  
gan un o swyddogion awdurdodedig y 
digwyddiad 
i 
gefnogi’r 
digwyddiad 
perthnasol ac am resymau diogelwch; 
ystyr “y cefnffyrdd” (“the trunk roads”) yw 
cefnffordd yr A487 Abergwaun i Fangor a 
chefnffordd yr A40 Llundain i Abergwaun; 
ystyr “cyfnod y digwyddiad” (“event period”) 
yw’r cyfnod hwnnw sy’n dechrau am 19:30 o’r 
gloch ar 31 Rhagfyr 2022 ac sy’n dod i ben pan 
gaiff yr arwyddion traffig dros dro eu symud 
ymaith yn barhaol. 
Gwaharddiad 
3. Ni chaiff neb, yn ystod cyfnod y digwyddiad, yrru 
unrhyw gerbyd, ac eithrio cerbyd esempt, ar y darnau 
o’r cefnffyrdd a bennir yn yr Atodlen i’r Gorchymyn 
hwn. 
Cymhwyso 
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn ei dangos. 
Cyfnod para’r Gorchymyn hwn 
5. Bydd y Gorchymyn hwn yn para am 2 ddiwrnod 
ar y mwyaf. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                          22 Rhagfyr 2022 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
 
 
 
 
 
3
YR ATODLEN 
 
Y darn o’r A487 Main Street sy’n ymestyn o’i 
chyffordd â Sgwâr Abergwaun hyd at ei chyffordd â 
Hamilton Street. 
 
Y darn o’r A487 y Wesh sy’n ymestyn o’i chyffordd â 
Sgwâr Abergwaun hyd at ei chyffordd â’r A487 
Ffordd yr Efail. 
 
Y darn o’r A40 y Stryd Fawr sy’n ymestyn o’i 
chyffordd â Sgwâr Abergwaun hyd at ei chyffordd â 
Feidr Gongol. 
 
