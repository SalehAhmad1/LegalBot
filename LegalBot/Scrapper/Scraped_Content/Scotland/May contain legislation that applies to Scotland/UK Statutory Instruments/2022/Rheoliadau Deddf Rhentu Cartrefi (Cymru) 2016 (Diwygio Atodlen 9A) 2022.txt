OFFERYNNAU STATUDOL CYMRU
2022 Rhif 143 (Cy. 46)
TAI, CYMRU
Rheoliadau Deddf Rhentu Cartrefi (Cymru) 2016 (Diwygio Atodlen 9A) 2022
Made
16 Chwefror 2022
Yn dod i rym yn unol â rheoliad 1
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir iddynt gan baragraff 8 o Atodlen 9A i Ddeddf Rhentu Cartrefi (Cymru) 2016(1) ac adran 256(1) ohoni.
Yn unol ag adran 256(3) a (4)(ma)(2) o’r Ddeddf honno, gosodwyd drafft o’r Rheoliadau hyn gerbron Senedd Cymru ac fe’i cymeradwywyd ganddi drwy benderfyniad(3).
(1)
2016 dccc 1. Mewnosodwyd Atodlen 9A gan adran 6(6) o Ddeddf Rhentu Cartrefi (Diwygio) (Cymru) 2021 (dsc 3) ac Atodlen 2 iddi.
(2)
Mewnosodwyd adran 256(4)(ma) gan adran 18 o Ddeddf Rhentu Cartrefi (Diwygio) (Cymru) 2021 a pharagraff 21(c) o Atodlen 6 iddi.
(3)
Mae’r cyfeiriad yn adran 256(3) o Ddeddf Rhentu Cartrefi (Cymru) 2016 at Gynulliad Cenedlaethol Cymru bellach yn cael effaith fel cyfeiriad at Senedd Cymru yn rhinwedd adran 150A(2) o Ddeddf Llywodraeth Cymru 2006 (p. 32).Enwi a chychwyn
1.  Enw’r Rheoliadau hyn yw Rheoliadau Deddf Rhentu Cartrefi (Cymru) 2016 (Diwygio Atodlen 9A) 2022 a deuant i rym ar [F11 Rhagfyr 2022 (y diwrnod y daw adran 239 o’r Ddeddf i rym)] (1).
Diwygiadau Testunol
F1
Geiriau yn rhl. 1 wedi eu hamnewid (13.8.2022) gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), erglau. 1(2), 8
Gwybodaeth Cychwyn
I1
Rhl. 1 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 8), gweler Rheoliadau
(1)
Daw adran 239 o Ddeddf Rhentu Cartrefi (Cymru) 2016 i rym ar ddiwrnod a bennir gan Weinidogion Cymru mewn gorchymyn a wneir drwy offeryn statudol.Dehongli
2.  Yn y Rheoliadau hyn, ystyr “y Ddeddf” yw Deddf Rhentu Cartrefi (Cymru) 2016.
Gwybodaeth Cychwyn
I1
Rhl. 2 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 8), gweler RheoliadauGwahardd rhoi hysbysiad yn ceisio meddiant os nad oes tystysgrif perfformiad ynni wedi ei darparu
3.  Yn Atodlen 9A i’r Ddeddf (contractau meddiannaeth safonol: cyfyngiadau ar roi hysbysiadau penodol yn ceisio meddiant), ar ôl paragraff 3 mewnosoder—
“Methu â darparu tystysgrif perfformiad ynni ddilys
3A.—(1) Mae’r paragraff hwn wedi ei ymgorffori fel un o delerau pob contract safonol—
(a)
a grybwyllir ym mharagraff 7(1), a
(b)
sy’n ymwneud ag annedd y mae rheoliad 6(5) o’r Rheoliadau PYA (y gofyniad i roi tystysgrif perfformiad ynni ddilys i’r tenant) yn gymwys mewn perthynas â hi.
(2) Ni chaiff landlord roi hysbysiad ar adeg pan nad yw’r landlord wedi cydymffurfio â rheoliad 6(5) o’r Rheoliadau PYA.
(3) At ddibenion y paragraff hwn, nid oes gwahaniaeth pryd y rhoddwyd y dystysgrif perfformiad ynni ddilys (ac nid oes dim yn y paragraff hwn yn ei gwneud yn ofynnol i dystysgrif perfformiad ynni newydd gael ei rhoi i ddeiliad contract pan fo tystysgrif a roddwyd i’r deiliad contract hwnnw i gydymffurfio â’r rheoliad hwnnw yn peidio â bod yn ddilys o dan y Rheoliadau PYA).
(4) Yn y paragraff hwn—
ystyr “y Rheoliadau PYA” (“the EPB Regulations”) yw Rheoliadau Perfformiad Ynni Adeiladau (Cymru a Lloegr) 2012 (O.S. 2012/3118);
mae “tystysgrif perfformiad ynni ddilys” (“valid energy performance certificate”) i’w dehongli yn unol â’r Rheoliadau PYA.”
Gwybodaeth Cychwyn
I1
Rhl. 3 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 8), gweler RheoliadauGwaharddiadau ar roi hysbysiad yn ceisio meddiant yn ymwneud ag iechyd a diogelwch
4.  Yn Atodlen 9A i’r Ddeddf, ar ôl paragraff 5 mewnosoder—
“Methu â sicrhau bod larymau mwg a larymau carbon monocsid sy’n gweithio wedi eu gosod
5A.—(1) Mae’r paragraff hwn wedi ei ymgorffori fel un o delerau pob contract safonol—
(a)
a grybwyllir ym mharagraff 7(1), a
(b)
y mae rheoliad 5 o Reoliadau Rhentu Cartrefi (Ffitrwydd Annedd i Bobl Fyw Ynddi) (Cymru) 2022 (O.S. 2022/6 (Cy. 4)) (“y Rheoliadau Ffitrwydd Annedd i Bobl Fyw Ynddi”) yn gymwys mewn perthynas ag ef.
(2) Ni chaiff landlord roi hysbysiad ar adeg—
(a)
pan fo’r annedd yn cael ei thrin fel pe na bai’n ffit i bobl fyw ynddi yn rhinwedd rheoliad 5(3) o’r Rheoliadau Ffitrwydd Annedd i Bobl Fyw Ynddi (methu â sicrhau bod larymau mwg sy’n gweithio ac, mewn rhai amgylchiadau, larymau carbon monocsid sy’n gweithio, wedi eu gosod mewn annedd), a
(b)
pan fo, o ganlyniad, yn ofynnol i’r landlord o dan Ran 4 o’r Ddeddf hon gymryd camau i stopio’r annedd rhag cael ei thrin fel pe na bai’n ffit i bobl fyw ynddi yn rhinwedd y rheoliad hwnnw.
Methu â chyflenwi adroddiad ar gyflwr trydanol etc.
5B.—(1) Mae’r paragraff hwn wedi ei ymgorffori fel un o delerau pob contract safonol—
(a)
a grybwyllir ym mharagraff 7(1), a
(b)
y mae rheoliad 6 o Reoliadau Rhentu Cartrefi (Ffitrwydd Annedd i Bobl Fyw Ynddi) (Cymru) 2022 (O.S. 2022/6 (Cy. 4)) (“y Rheoliadau Ffitrwydd Annedd i Bobl Fyw Ynddi”) yn gymwys mewn perthynas ag ef.
(2) Ni chaiff landlord roi hysbysiad ar adeg—
(a)
pan fo’r annedd yn cael ei thrin fel pe na bai’n ffit i bobl fyw ynddi yn rhinwedd rheoliad 6(6) o’r Rheoliadau Ffitrwydd Annedd i Bobl Fyw Ynddi (methu â chael adroddiad ar gyflwr trydanol, neu fethu â rhoi adroddiad o’r fath neu gadarnhad ysgrifenedig o waith trydanol arall penodol i ddeiliad y contract), a
(b)
pan fo, o ganlyniad, yn ofynnol i’r landlord o dan Ran 4 o’r Ddeddf hon gymryd camau i stopio’r annedd rhag cael ei thrin fel pe na bai’n ffit i bobl fyw ynddi yn rhinwedd y rheoliad hwnnw.
Methu â darparu adroddiad ar ddiogelwch nwy i ddeiliad y contract
5C.—(1) Mae’r paragraff hwn wedi ei ymgorffori fel un o delerau pob contract safonol—
(a)
a grybwyllir ym mharagraff 7(1), a
(b)
y mae rheoliad 36 o’r Rheoliadau Diogelwch Nwy yn gymwys mewn perthynas ag ef.
(2) Ni chaiff landlord roi hysbysiad ar adeg pan na fo’r landlord wedi cydymffurfio â rheoliad 36(6) neu (yn ôl y digwydd) (7) o’r Rheoliadau Diogelwch Nwy (gofyniad i ddarparu neu arddangos adroddiad ar ddiogelwch etc. gosodiadau nwy).
(3) At ddibenion is-baragraff (2), mae landlord nad yw wedi cydymffurfio â rheoliad 36(6) neu (7) o’r Rheoliadau Diogelwch Nwy i’w drin fel pe bai yn cydymffurfio â’r ddarpariaeth o dan sylw ar unrhyw adeg pan fo—
(a)
y landlord wedi sicrhau y rhoddwyd copi o gofnod diogelwch nwy i ddeiliad y contract, neu (yn ôl y digwydd) bod copi ohono wedi ei arddangos mewn lle amlwg yn yr annedd, a
(b)
bod y cofnod yn ddilys.
(4) At ddibenion is-baragraff (3), mae cofnod diogelwch nwy yn ddilys hyd ddiwedd y cyfnod y mae’n ofynnol unwaith eto i’r cyfarpar neu’r ffliw y mae’r cofnod yn ymwneud ag ef fod yn ddarostyngedig i wiriad diogelwch o dan y Rheoliadau Diogelwch Nwy.
(5) Yn y paragraff hwn—
ystyr “cofnod diogelwch nwy” (“gas safety record”) yw cofnod a wnaed yn unol â gofynion rheoliad 36(3)(c) o’r Rheoliadau Diogelwch Nwy;
ystyr “gwiriad diogelwch” (“check for safety”) yw gwiriad diogelwch a gynhelir yn unol â rheoliad 36(3) o’r Rheoliadau Diogelwch Nwy;
ystyr “Rheoliadau Diogelwch Nwy” (“Gas Safety Regulations”) yw Rheoliadau Diogelwch Nwy (Gosod a Defnyddio) 1998 (O.S. 1998/2451).”
Gwybodaeth Cychwyn
I1
Rhl. 4 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 8), gweler RheoliadauDiwygiadau cysylltiedig i Atodlen 9A i’r Ddeddf
5.—(1) Mae Atodlen 9A i’r Ddeddf wedi ei diwygio fel a ganlyn.
(2) Ym mharagraff 1—
(a)
daw’r testun presennol yn is-baragraff (2);
(b)
o flaen yr is-baragraff hwnnw mewnosoder—
“(1) Mae’r paragraff hwn wedi ei ymgorffori fel un o delerau pob contract safonol—
(a)
a grybwyllir ym mharagraff 7(1), a
(b)
sy’n ymgorffori adran 31.”
(3) Ym mharagraff 2—
(a)
daw’r testun presennol yn is-baragraff (2);
(b)
o flaen yr is-baragraff hwnnw mewnosoder—
“(1) Mae’r paragraff hwn wedi ei ymgorffori fel un o delerau pob contract safonol—
(a)
a grybwyllir ym mharagraff 7(1), a
(b)
sy’n ymgorffori adran 31.”
(4) Ym mharagraff 3—
(a)
daw’r testun presennol yn is-baragraff (2);
(b)
o flaen yr is-baragraff hwnnw mewnosoder—
“(1) Mae’r paragraff hwn wedi ei ymgorffori fel un o delerau pob contract safonol—
(a)
a grybwyllir ym mharagraff 7(1), a
(b)
sy’n ymgorffori adran 39.”
(5) Ym mharagraff 4, ar ôl is-baragraff (5) mewnosoder—
“(6) Mae is-baragraff (1) wedi ei ymgorffori yn unig fel un o delerau contract a grybwyllir ym mharagraff 7(1) sy’n ymgorffori adran 43.”
(6) Ym mharagraff 7(1), ar ôl “darpariaeth sylfaenol sydd” mewnosoder “, yn ddarostyngedig i unrhyw ddarpariaeth i’r gwrthwyneb yn Rhan 1,”.
Gwybodaeth Cychwyn
I1
Rhl. 5 mewn grym ar 1.12.2022 , gweler rhl. 1 (fel y'i diwygiwyd gan Gorchymyn Deddf Rhentu Cartrefi (Cymru) 2016 (Cychwyn Rhif 2 a Diwygiadau Canlyniadol) 2022 (O.S. 2022/906), ergl. 8), gweler RheoliadauJulie James
Y Gweinidog Newid Hinsawdd, un o Weinidogion CymruNODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn diwygio Atodlen 9A (contractau safonol: cyfyngiadau ar roi hysbysiad o dan adran 173, o dan adran 186, ac o dan gymal terfynu’r landlord) i Ddeddf Rhentu Cartrefi (Cymru) 2016 (dccc 1) (“y Ddeddf”).
Mae Atodlen 9A i’r Ddeddf yn cynnwys cyfyngiadau penodol ar roi hysbysiad o dan adran 173 (hysbysiad y landlord o dan gontract safonol cyfnodol), o dan adran 186 (hysbysiad y landlord mewn cysylltiad â diwedd contract cyfnod penodol o fewn Atodlen 9B) ac o dan gymal terfynu’r landlord mewn contract safonol cyfnod penodol (“hysbysiadau perthnasol”). Mae’r cyfyngiadau hyn yn ymwneud â thorri rhwymedigaethau statudol penodol.
Mae Rhan 1 o Atodlen 9A i’r Ddeddf yn ddarpariaeth sylfaenol y mae rhaid ei hymgorffori, heb addasiadau iddi, fel un o delerau pob—
(a)
contract safonol cyfnodol sy’n ymgorffori adran 173 o’r Ddeddf fel un o delerau’r contract,
(b)
contract safonol cyfnod penodol sy’n ymgorffori adran 186 o’r Ddeddf fel un o delerau’r contract, ac
(c)
contract safonol cyfnod penodol sydd â chymal terfynu’r landlord (“contractau perthnasol”), yn ddarostyngedig i unrhyw ddarpariaethau i’r gwrthwyneb a nodir yn Rhan 1 o Atodlen 9A i’r Ddeddf.
Mae rheoliadau 3 a 4 o’r Rheoliadau hyn yn mewnosod paragraffau newydd 3A, 5A, 5B a 5C yn Atodlen 9A i’r Ddeddf, sy’n cyflwyno cyfyngiadau newydd ar roi hysbysiadau perthnasol.
Mae paragraff newydd 3A o Atodlen 9A i’r Ddeddf wedi ei ymgorffori fel un o delerau pob contract perthnasol pan fo rheoliad 6(5) (gofyniad i roi tystysgrif perfformiad ynni dilys i denant) o Reoliadau Perfformiad Ynni Adeiladau (Cymru a Lloegr) 2012 (O.S. 2012/3118) (“Rheoliadau PYA”) yn gymwys. Pan na fo’r landlord wedi cydymffurfio â rheoliad 6(5) o’r Rheoliadau PYA, ni chaiff landlord roi hysbysiad perthnasol. Mae is-baragraff (3) yn ei gwneud yn glir, at ddibenion paragraff 3A, nad oes gwahaniaeth pryd y cafodd y dystysgrif perfformiad ynni ddilys ei rhoi gan y landlord.
Mae paragraff newydd 5A o Atodlen 9A i’r Ddeddf wedi ei ymgorffori fel un o delerau pob contract perthnasol y mae rheoliad 5 (larymau mwg a larymau carbon monocsid) o Reoliadau Rhentu Cartrefi (Ffitrwydd Annedd i Bobl Fyw Ynddi) (Cymru) 2022 (O.S. 2022/6 (Cy. 4)) (“y Rheoliadau Ffitrwydd Annedd i Bobl Fyw Ynddi”) yn gymwys mewn perthynas ag ef. Pan fo annedd yn cael ei thrin fel pe na bai’n ffit i bobl fyw ynddi yn rhinwedd rheoliad 5(3) o’r Rheoliadau Ffitrwydd Annedd i Bobl Fyw Ynddi, a phan fo’n ofynnol i’r landlord, o dan Ran 4 o’r Ddeddf, gymryd camau i stopio’r annedd rhag cael ei thrin fel pe na bai’n ffit i bobl fyw ynddi yn rhinwedd y rheoliad hwnnw, ni chaiff landlord roi hysbysiad perthnasol.
Mae paragraff newydd 5B o Atodlen 9A i’r Ddeddf wedi ei ymgorffori fel un o delerau pob contract perthnasol y mae rheoliad 6 (diogelwch trydanol) o’r Rheoliadau Ffitrwydd Annedd i Bobl Fyw Ynddi yn gymwys mewn perthynas ag ef. Pan fo annedd yn cael ei thrin fel pe na bai’n ffit i bobl fyw ynddi yn rhinwedd rheoliad 6(6) o’r Rheoliadau Ffitrwydd Annedd i Bobl Fyw Ynddi, a phan fo’n ofynnol i’r landlord, o dan Ran 4 o’r Ddeddf, gymryd camau i stopio’r annedd rhag cael ei thrin fel pe na bai’n ffit i bobl fyw ynddi yn rhinwedd y rheoliad hwnnw, ni chaiff landlord roi hysbysiad perthnasol.
Mae paragraff newydd 5C o Atodlen 9A i’r Ddeddf wedi ei ymgorffori fel un o delerau pob contract perthnasol y mae rheoliad 36 (dyletswyddau landlordiaid) o Reoliadau Diogelwch Nwy (Gosod a Defnyddio) 1998 (O.S. 1998/2451) (“Rheoliadau Diogelwch Nwy”) yn gymwys mewn perthynas ag ef. Pan nad yw landlord wedi cydymffurfio â rheoliad 36(6) neu (7) o’r Rheoliadau Diogelwch Nwy, ni chaiff landlord roi hysbysiad perthnasol. Mae is-baragraffau (3) a (4) yn nodi’r amgylchiadau pan fo landlord, nad yw wedi cydymffurfio â rheoliad 36(6) neu (7) o’r Rheoliadau Diogelwch Nwy, i’w drin fel pe bai’n cydymffurfio â’r ddarpariaeth berthnasol.
Mae rheoliad 5 o’r Rheoliadau hyn yn gwneud diwygiadau cysylltiedig pellach i Atodlen 9A i’r Ddeddf.
Diben y diwygiadau yn rheoliad 5(2), (3), (4) a (5) yw ei gwneud yn glir y mathau o gontractau meddiannaeth y mae’r cyfyngiadau ym mharagraffau 1 i 4 o Atodlen 9A i’r Ddeddf yn ddarpariaeth sylfaenol ohonynt.
Mae’r diwygiad yn rheoliad 5(6) yn ei gwneud yn glir bod darpariaethau paragraff 7 o Atodlen 9A i’r Ddeddf (sy’n amlinellu, yn gyffredinol, ba gontractau meddiannaeth y mae Rhan 1 o Atodlen 9A yn ddarpariaeth sylfaenol ohonynt) yn ddarostyngedig i unrhyw ddarpariaeth i’r gwrthwyneb yn Rhan 1 o Atodlen 9A i’r Ddeddf.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, lluniwyd asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn. Gellir cael copi oddi wrth: Yr Adran Dai, Llywodraeth Cymru, Parc Busnes Rhyd-y-car, Merthyr Tudful, CF48 1UZ.