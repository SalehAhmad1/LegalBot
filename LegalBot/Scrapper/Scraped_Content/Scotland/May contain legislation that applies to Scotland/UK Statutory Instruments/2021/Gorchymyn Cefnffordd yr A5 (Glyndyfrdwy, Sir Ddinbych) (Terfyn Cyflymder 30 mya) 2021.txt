O F F E R Y N N A U  S T A T U D O L  
C Y M R U  
2021 Rhif 679 (Cy. 171) 
TRAFFIG FFYRDD, CYMRU 
Gorchymyn Cefnffordd yr A5 
(Glyndyfrdwy, Sir Ddinbych) 
(Terfyn Cyflymder 30 mya) 2021  
Gwnaed   
8 Mehefin 2021 
Yn dod i rym 
   11 Mehefin 2021 
Mae Gweinidogion Cymru, sef yr awdurdod traffig ar 
gyfer y darn perthnasol o gefnffordd yr A5, drwy arfer 
y pwerau a roddir iddynt gan adran 84(1)(a) a (2) o 
Ddeddf Rheoleiddio Traffig Ffyrdd 1984(1), yn 
gwneud y Gorchymyn hwn.  
Mae Gweinidogion Cymru wedi ymgynghori â Phrif 
Swyddog Heddlu Gogledd Cymru ac wedi rhoi 
hysbysiad cyhoeddus o’u bwriad i wneud y 
Gorchymyn hwn yn unol â rheoliadau 5(1) a 6(1) o 
Reoliadau Gorchmynion Traffig yr Ysgrifennydd 
Gwladol (Gweithdrefn) (Cymru a Lloegr) 1990(2). 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffordd yr A5 (Glyndyfrdwy, Sir Ddinbych) 
(Terfyn Cyflymder 30 mya) 2021 a daw’r Gorchymyn 
hwn i rym ar 11 Mehefin 2021.  
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw: 
                                                                               
(1) 
1984 p. 27; amnewidiwyd adran 84(1) gan adran 45(2) o 
Ddeddf Traffig Ffyrdd 1991 (p. 40). Amnewidiwyd adran 
84(2) gan baragraff 61 o Atodlen 8 i Ddeddf Ffyrdd Newydd 
a Gwaith Stryd 1991 (p. 22). Yn rhinwedd erthygl 2 o O.S. 
1999/672, ac Atodlen 1 iddo, ac adran 162 o Ddeddf 
Llywodraeth Cymru 2006 a pharagraff 30 o Atodlen 11 iddi, 
mae’r swyddogaethau hyn yn arferadwy bellach gan 
Weinidogion Cymru o ran Cymru.  
(2)  
O.S. 1990/1656, fel y’i diwygiwyd gan O.S. 2020/802. Yn 
rhinwedd O.S. 1999/672 ac adran 162 o Ddeddf Llywodraeth 
Cymru 2006 (p. 32), a pharagraff 30 o Atodlen 11 iddi, 
mae’r swyddogaethau hyn yn arferadwy bellach gan 
Weinidogion Cymru o ran Cymru. 
 
2
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1);  
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig—  
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “y gefnffordd” (“the trunk road”) yw 
cefnffordd yr A5 Llundain i Gaergybi;  
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiad 
3.  Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 30 milltir yr 
awr ar y darn o’r gefnffordd yng Nglyndyfrdwy, Sir 
Ddinbych, sy’n ymestyn o bwynt 146 o fetrau i’r 
gorllewin hyd at bwynt 427 o fetrau i’r gorllewin o 
ganolbwynt ei chyffordd â’r ffordd ddiddosbarth sydd 
ag arwydd ar gyfer Rhewl a’r darn o’r gefnffordd sy’n 
ymestyn o bwynt 390 o fetrau i’r dwyrain hyd at 
bwynt 700 metr i’r dwyrain o ganolbwynt y gyffordd 
honno.  
 
 
Llofnodwyd ar ran y Dirprwy Weinidog Newid 
Hinsawdd, wrth weithredu o dan awdurdod y 
Gweinidog Newid Hinsawdd, un o Weinidogion 
Cymru.  
 
Dyddiedig                                        8 Mehefin 2021 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29 o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20).  
