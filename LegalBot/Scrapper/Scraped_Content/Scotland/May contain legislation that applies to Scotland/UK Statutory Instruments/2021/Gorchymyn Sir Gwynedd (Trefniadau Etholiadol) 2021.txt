OFFERYNNAU STATUDOL CYMRU
2021 Rhif 1223 (Cy. 307)
LLYWODRAETH LEOL, CYMRU
Gorchymyn Sir Gwynedd (Trefniadau Etholiadol) 2021
Gwnaed
1 Tachwedd 2021
Yn dod i rym yn unol ag erthygl 1(2) a (3)
Mae Comisiwn Ffiniau a Democratiaeth Leol Cymru(1), yn unol ag adran 36(5) o Ddeddf Llywodraeth Leol (Democratiaeth) (Cymru) 2013(2) (“Deddf 2013”), wedi cyflwyno i Weinidogion Cymru adroddiad dyddiedig Tachwedd 2018 yn cynnwys ei argymhellion ar gyfer newid a manylion ei adolygiad o’r trefniadau etholiadol ar gyfer Sir Gwynedd.
Mae Gweinidogion Cymru, ar ôl ystyried y materion y cyfeirir atynt ac a nodir yn adran 37(2)(a) ac (c) o Ddeddf 2013, wedi penderfynu rhoi effaith i’r argymhellion hynny gydag addasiad.
Yn unol ag adran 37(3) o Ddeddf 2013, mae mwy na 6 wythnos wedi mynd heibio ers i’r argymhellion hynny gael eu cyflwyno i Weinidogion Cymru.
Mae Gweinidogion Cymru yn gwneud y Gorchymyn a ganlyn drwy arfer eu pwerau a roddir gan adran 37(1) o Ddeddf 2013.
(1)
Sefydlwyd y Comisiwn Ffiniau Llywodraeth Leol i Gymru gan adran 53 o Ddeddf Llywodraeth Leol 1972 (p. 70) (“Deddf 1972”), ac Atodlen 8 iddi. Diddymwyd adran 53 ac Atodlen 8 gan adran 73(2) o Ddeddf Llywodraeth Leol (Democratiaeth) (Cymru) 2013 (dccc 4) (“Deddf 2013”) ac Atodlen 2 iddi. Mae Deddf 2013 yn ailenwi’r Comisiwn Ffiniau Llywodraeth Leol i Gymru yn Gomisiwn Ffiniau a Democratiaeth Leol Cymru (gweler adran 2).
(2)
2013 dccc 4.Enwi a chychwyn
1.—(1) Enw’r Gorchymyn hwn yw Gorchymyn Sir Gwynedd (Trefniadau Etholiadol) 2021.
(2) At unrhyw ddiben a nodir yn rheoliad 4(1) o’r Rheoliadau, daw’r Gorchymyn hwn i rym drennydd y diwrnod y’i gwneir.
(3) At bob diben arall, daw’r Gorchymyn hwn i rym ar y diwrnod arferol ar gyfer ethol cynghorwyr yn 2022(1).
Gwybodaeth Cychwyn
I1
Ergl. 1 mewn grym ar 3.11.2021 at ddibenion penodedig, gweler ergl. 1(2)
I2
Ergl. 1 mewn grym ar 5.5.2022 i'r graddau nad yw eisoes mewn grym, gweler ergl. 1(3)
(1)
Mae Gorchymyn Awdurdodau Lleol (Newid Blynyddoedd Etholiadau Cyffredin) (Cymru) 2019 (O.S. 2019/1269 (Cy. 220)) yn diwygio adran 26(1) o Ddeddf 1972 i ddarparu y bydd etholiadau cyffredin cynghorwyr awdurdodau lleol yn cael eu cynnal yn y flwyddyn 2022 yn hytrach na 2021.Dehongli
2.  Yn y Gorchymyn hwn—
ystyr “y Rheoliadau” (“the Regulations”) yw Rheoliadau Newidiadau i Ardaloedd Llywodraeth Leol 1976(1);
ystyr “ward etholiadol” (“electoral ward”) yw unrhyw ardal yr etholir aelodau drosti i Gyngor Gwynedd;
mae unrhyw gyfeiriad at fap yn golygu un o’r 11 o fapiau a farciwyd “Map ar gyfer Gorchymyn Sir Gwynedd (Trefniadau Etholiadol) 2021” a adneuwyd yn unol â rheoliad 5 o’r Rheoliadau, a labelwyd “1” i “11”, ac mae cyfeiriad at fap â rhif yn gyfeiriad at y map sy’n dwyn y rhif hwnnw;
pan ddangosir bod ffin ar fap yn rhedeg ar hyd ffordd, rheilffordd, troetffordd, cwrs dŵr neu nodwedd ddaearyddol debyg, mae i’w thrin fel un sy’n rhedeg ar hyd llinell ganol y nodwedd;
mae i eiriau ac ymadroddion a ddefnyddir yn y Gorchymyn hwn yr un ystyr ag sydd iddynt yn Rhan 3 o [F1Ddeddf Comisiwn Democratiaeth a Ffiniau Cymru etc. 2013], ac eithrio i’r graddau yr ymddengys bwriad i’r gwrthwyneb.
Diwygiadau Testunol
F1
Geiriau yn ergl. 2 wedi eu hamnewid (25.6.2024) gan Deddf Senedd Cymru (Aelodau ac Etholiadau) 2024 (asc 4), a. 25(1)(a), Atod. 1 para. 28
Gwybodaeth Cychwyn
I1
Ergl. 2 mewn grym ar 3.11.2021 at ddibenion penodedig, gweler ergl. 1(2)
I2
Ergl. 2 mewn grym ar 5.5.2022 i'r graddau nad yw eisoes mewn grym, gweler ergl. 1(3)
(1)
O.S. 1976/246. Mae adran 74(3) o Ddeddf 2013 yn darparu bod y Rheoliadau hyn yn parhau i gael effaith mewn perthynas â gorchmynion a wnaed o dan Ran 3 o Ddeddf 2013, fel pe bai’r gorchmynion hynny wedi eu gwneud o dan Ran 4 o Ddeddf 1972.Trefniadau etholiadol ar gyfer Sir Gwynedd
3.—(1) Mae wardiau etholiadol Sir Gwynedd, fel y maent yn bodoli yn union cyn y diwrnod arferol ar gyfer ethol cynghorwyr yn 2022, wedi eu diddymu.
(2) Mae Sir Gwynedd wedi ei rhannu’n 65 o wardiau etholiadol, a phob un ohonynt yn dwyn yr enw Saesneg a restrir yng ngholofn 1 a’r enw Cymraeg a restrir yng ngholofn 2 o’r Tabl yn yr Atodlen i’r Gorchymyn hwn.
(3) Mae pob ward etholiadol yn cynnwys yr ardaloedd a bennir mewn perthynas â’r ward etholiadol honno yng ngholofn 3 o’r Tabl yn yr Atodlen i’r Gorchymyn hwn.
(4) Nifer yr aelodau o’r cyngor sydd i’w hethol dros bob ward etholiadol yw’r nifer a bennir yng ngholofn 4 o’r Tabl yn yr Atodlen i’r Gorchymyn hwn.
(5) Mae’r darpariaethau yn y Gorchymyn hwn yn cymryd blaenoriaeth dros unrhyw ddarpariaeth wrthdrawiadol mewn unrhyw offeryn statudol blaenorol a wnaed o dan adran 58(2) o Ddeddf Llywodraeth Leol 1972(1).
Gwybodaeth Cychwyn
I1
Ergl. 3 mewn grym ar 3.11.2021 at ddibenion penodedig, gweler ergl. 1(2)
I2
Ergl. 3 mewn grym ar 5.5.2022 i'r graddau nad yw eisoes mewn grym, gweler ergl. 1(3)
(1)
1972 p. 70; diddymwyd adran 58 o Ddeddf 1972 gan adran 73(2) o Ddeddf 2013 ac Atodlen 2 iddi, yn ddarostyngedig i ddarpariaethau arbed a bennir yn adran 74 o Ddeddf 2013.Cymuned Bangor: diddymu ward gymunedol Deiniol a newidiadau i wardiau cymunedol
4.  Mae ward Deiniol o gymuned Bangor, fel y mae’n bodoli yn union cyn y diwrnod arferol ar gyfer ethol cynghorwyr yn 2022, wedi ei diddymu ac—
(a)
mae’r rhan o’r ward honno a ddangosir â llinellau ar Fap 1 wedi ei throsglwyddo i ward Hendre o gymuned Bangor;
(b)
mae’r rhan o’r ward honno a ddangosir â llinellau ar Fap 2 wedi ei throsglwyddo i ward Hirael o gymuned Bangor.
Gwybodaeth Cychwyn
I1
Ergl. 4 mewn grym ar 3.11.2021 at ddibenion penodedig, gweler ergl. 1(2)
I2
Ergl. 4 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Bangor: newidiadau i drefniadau etholiadol
5.  Yng nghymuned Bangor—
(a)
nifer yr aelodau sydd i’w hethol dros ward Garth yw 1;
(b)
nifer yr aelodau sydd i’w hethol dros ward Hendre yw 3;
(c)
nifer yr aelodau sydd i’w hethol dros ward Hirael yw 3;
(d)
nifer yr aelodau sydd i’w hethol dros ward Marchog yw 4.
Gwybodaeth Cychwyn
I1
Ergl. 5 mewn grym ar 3.11.2021 at ddibenion penodedig, gweler ergl. 1(2)
I2
Ergl. 5 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Bethesda: newidiadau i wardiau cymunedol
6.  Yng nghymuned Bethesda—
(a)
mae’r rhan o ward Ogwen a ddangosir â llinellau ar Fap 3 wedi ei throsglwyddo i ward Rachub;
(b)
mae’r rhan o ward Ogwen a ddangosir â llinellau ar Fap 4 wedi ei throsglwyddo i ward Gerlan.
Gwybodaeth Cychwyn
I1
Ergl. 6 mewn grym ar 3.11.2021 at ddibenion penodedig, gweler ergl. 1(2)
I2
Ergl. 6 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Bethesda: newidiadau canlyniadol i drefniadau etholiadol
7.  Yng nghymuned Bethesda—
(a)
nifer yr aelodau sydd i’w hethol dros ward Gerlan yw 5;
(b)
nifer yr aelodau sydd i’w hethol dros ward Ogwen yw 4;
(c)
nifer yr aelodau sydd i’w hethol dros ward Rachub yw 4.
Gwybodaeth Cychwyn
I1
Ergl. 7 mewn grym ar 3.11.2021 at ddibenion penodedig, gweler ergl. 1(2)
I2
Ergl. 7 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Caernarfon: diddymu wardiau cymunedol a’u creu
8.  Mae wardiau Dwyrain, Gogledd, Deheuol a Gorllewin o gymuned Caernarfon, fel y maent yn bodoli yn union cyn y diwrnod arferol ar gyfer ethol cynghorwyr yn 2022, wedi eu diddymu.
Gwybodaeth Cychwyn
I1
Ergl. 8 mewn grym ar 3.11.2021 at ddibenion penodedig, gweler ergl. 1(2)
I2
Ergl. 8 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Caernarfon: diddymu wardiau cymunedol a’u creu
9.  Mae cymuned Caernarfon i’w rhannu i ffurfio’r wardiau a ganlyn—
(a)
ward Cadnant a ddangosir â llinellau ar Fap 5;
(b)
ward Canol Tref a ddangosir â llinellau ar Fap 6;
(c)
ward Hendre a ddangosir â llinellau ar Fap 7;
(d)
ward Menai a ddangosir â llinellau ar Fap 8;
(e)
ward Peblig a ddangosir â llinellau ar Fap 9.
Gwybodaeth Cychwyn
I1
Ergl. 9 mewn grym ar 3.11.2021 at ddibenion penodedig, gweler ergl. 1(2)
I2
Ergl. 9 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Caernarfon: newidiadau canlyniadol i drefniadau etholiadol
10.  Yng nghymuned Caernarfon—
(a)
nifer yr aelodau sydd i’w hethol dros ward Cadnant yw 3;
(b)
nifer yr aelodau sydd i’w hethol dros ward Canol Tref yw 3;
(c)
nifer yr aelodau sydd i’w hethol dros ward Hendre yw 3;
(d)
nifer yr aelodau sydd i’w hethol dros ward Menai yw 4;
(e)
nifer yr aelodau sydd i’w hethol dros ward Peblig yw 4.
Gwybodaeth Cychwyn
I1
Ergl. 10 mewn grym ar 3.11.2021 at ddibenion penodedig, gweler ergl. 1(2)
I2
Ergl. 10 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Dolgellau: newidiadau i wardiau cymunedol
11.  Mae’r rhan o ward De Dolgellau o gymuned Dolgellau a ddangosir â llinellau ar Fap 10 wedi ei throsglwyddo i ward Gogledd Dolgellau o gymuned Dolgellau.
Gwybodaeth Cychwyn
I1
Ergl. 11 mewn grym ar 3.11.2021 at ddibenion penodedig, gweler ergl. 1(2)
I2
Ergl. 11 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Ffestiniog: newidiadau i wardiau cymunedol
12.  Mae’r rhan o ward Congl-y-wal o gymuned Ffestiniog a ddangosir â llinellau ar Fap 11 wedi ei throsglwyddo i ward Diffwys a Maenofferen o gymuned Ffestiniog.
Gwybodaeth Cychwyn
I1
Ergl. 12 mewn grym ar 3.11.2021 at ddibenion penodedig, gweler ergl. 1(2)
I2
Ergl. 12 mewn grym ar 5.5.2022 i'r graddau nad yw eisoes mewn grym, gweler ergl. 1(3)Cymuned Ffestiniog: newidiadau canlyniadol i drefniadau etholiadol
13.  Yng nghymuned Ffestiniog—
(a)
nifer yr aelodau sydd i’w hethol dros ward Congl-y-wal yw 2;
(b)
nifer yr aelodau sydd i’w hethol dros ward Diffwys a Maenofferen yw 5.
Gwybodaeth Cychwyn
I1
Ergl. 13 mewn grym ar 3.11.2021 at ddibenion penodedig, gweler ergl. 1(2)
I2
Ergl. 13 mewn grym ar 5.5.2022 i'r graddau nad yw eisoes mewn grym, gweler ergl. 1(3)Rebecca Evans
Y Gweinidog Cyllid a Llywodraeth Leol, un o Weinidogion Cymru
1 Tachwedd 2021Erthygl 3
YR ATODLEN
ENWAU AC ARDALOEDD WARDIAU ETHOLIADOL A NIFER AELODAU’R CYNGOR
Gwybodaeth Cychwyn
I1
Atod. mewn grym ar 3.11.2021 at ddibenion penodedig, gweler ergl. 1(2)
I2
Atod. mewn grym ar 5.5.2022 i'r graddau nad yw eisoes mewn grym, gweler ergl. 1(3)
Tabl
Colofn (1) Colofn (2) Colofn (3) Colofn (4)
Enw Saesneg y ward etholiadol Enw Cymraeg y ward etholiadol Ardal y ward etholiadol Nifer aelodau’r cyngor
Aberdyfi Aberdyfi Cymunedau Aberdyfi a Phennal 1
Abererch Abererch Wardiau Abererch a’r Ffôr o gymuned Llannor 1
Abermaw Abermaw Cymuned Abermaw 1
Abersoch gyda Llanengan Abersoch gyda Llanengan Wardiau Abersoch a Llanengan o gymuned Llanengan 1
Arllechwedd Arllechwedd Cymunedau Aber a Llanllechid, ward Llandygái o gymuned Llandygái a ward Glasinfryn o gymuned Pentir 1
Arthog a Llangelynnin Arthog a Llangelynnin Cymunedau Arthog a Llangelynnin 1
Bethel a’r Felinheli Bethel a’r Felinheli Cymuned y Felinheli a ward Bethel o gymuned Llanddeiniolen 2
Bowydd a’r Rhiw Bowydd a’r Rhiw Wardiau Bowydd a’r Rhiw, a Thanygrisiau o gymuned Ffestiniog 1
Brithdir and Llanfachreth/Ganllwyd/Llanelltyd Brithdir a Llanfachreth/Y Ganllwyd/Llanelltud Cymunedau Brithdir a Llanfachreth, y Ganllwyd a Llanelltud 1
Bro Dysynni Bro Dysynni Cymunedau Bryn-crug, Llanegryn a Llanfihangel-y-Pennant 1
Cadnant Cadnant Ward Cadnant o gymuned Caernarfon 1
Canol Bangor Canol Bangor Wardiau Garth, Menai a Hendre o gymuned Bangor 2
Canol Bethesda Canol Bethesda Ward Ogwen o gymuned Bethesda 1
Canol Tref Caernarfon Canol Tref Caernarfon Ward Canol Tref o gymuned Caernarfon 1
Clynnog Clynnog Cymuned Clynnog a ward Nebo o gymuned Llanllyfni 1
Corris a Mawddwy Corris a Mawddwy Cymunedau Corris a Mawddwy 1
Criccieth Criccieth Cymuned Criccieth 1
Cwm-y-glo Cwm-y-glo Ward Brynrefail o gymuned Llanddeiniolen a wardiau Ceunant a Chwm-y-glo o gymuned Llanrug 1
De Dolgellau De Dolgellau Ward De Dolgellau o gymuned Dolgellau 1
De Pwllheli De Pwllheli Ward De Pwllheli o gymuned Pwllheli 1
Deiniolen Deiniolen Wardiau Clwt-y-bont, Deiniolen a Dinorwig o gymuned Llanddeiniolen 1
Dewi Dewi Ward Dewi o gymuned Bangor 1
Diffwys a Maenofferen Diffwys a Maenofferen Ward Diffwys a Maenofferen o gymuned Ffestiniog 1
Dolbenmaen Dolbenmaen Wardiau Bryncir, Garn, Golan, Penmorfa a Threflys o gymuned Dolbenmaen 1
Dwyrain Bangor Dwyrain Bangor Wardiau Marchog a Hirael o gymuned Bangor 2
Dwyrain Porthmadog Dwyrain Porthmadog Wardiau Dwyrain Porthmadog ac Ynys Galch o gymuned Porthmadog 1
Dyffryn Ardudwy Dyffryn Ardudwy Cymuned Dyffryn Ardudwy 1
Efailnewydd a Buan Efailnewydd a Buan Cymuned Buan a wardiau Efailnewydd a Phentre-uchaf o gymuned Llannor 1
Gerlan Gerlan Ward Gerlan o gymuned Bethesda 1
Glaslyn Glaslyn
Cymunedau Beddgelert a Llanfrothen, ward
Pren-teg o gymuned Dolbenmaen a ward Tremadog o gymuned Porthmadog
1
Glyder Glyder Ward Glyder o gymuned Bangor 1
Gogledd Dolgellau Gogledd Dolgellau Ward Gogledd Dolgellau o gymuned Dolgellau 1
Gogledd Pwllheli Gogledd Pwllheli Ward Gogledd Pwllheli o gymuned Pwllheli 1
Gorllewin
Porthmadog
Gorllewin Porthmadog Wardiau Gest, Morfa Bychan a Gorllewin Porthmadog o gymuned Porthmadog 1
Gorllewin Tywyn Gorllewin Tywyn Wardiau Dwyrain Tywyn a Gorllewin Tywyn o gymuned Tywyn 1
Harlech a Llanbedr Harlech a Llanbedr Cymunedau Harlech, Llanbedr, Llanfair a Thalsarnau 2
Hendre Hendre Ward Hendre o gymuned Caernarfon 1
Llanbedrog gyda Mynytho Llanbedrog gyda Mynytho Cymuned Llanbedrog a ward Llangïan o gymuned Llanengan 1
Llanberis Llanberis Cymuned Llanberis 1
Llandderfel Llandderfel Cymunedau Llandderfel a Llangywer 1
Llanllyfni Llanllyfni Wardiau Llanllyfni, Nantlle a Thal-y-sarn o gymuned Llanllyfni 1
Llanrug Llanrug Ward Llanrug o gymuned Llanrug 1
Llanuwchllyn Llanuwchllyn Cymunedau Llanuwchllyn a Llanycil 1
Llanwnda Llanwnda Wardiau Dinas a Rhostryfan o gymuned Llanwnda 1
Llanystumdwy Llanystumdwy Cymuned Llanystumdwy 1
Menai Menai Ward Menai o gymuned Caernarfon 1
Morfa Nefyn a Thudweiliog Morfa Nefyn a Thudweiliog Cymuned Tudweiliog a wardiau Edern a Morfa Nefyn o gymuned Nefyn 1
Morfa Tywyn Morfa Tywyn Ward Morfa o gymuned Tywyn 1
Nefyn Nefyn Ward Nefyn o gymuned Nefyn 1
Peblig Peblig Ward Peblig o gymuned Caernarfon 1
Pen draw Llŷn Pen draw Llŷn Cymunedau Aberdaron a Botwnnog 1
Penisa’r-waun Penisa’r-waun Wardiau Penisa’r-waun a Rhiwlas o gymuned Llanddeiniolen 1
Penrhyndeudraeth Penrhyndeudraeth Cymuned Penrhyndeudraeth 1
Pen-y-groes Pen-y-groes Ward Pen-y-groes o gymuned Llanllyfni 1
Rachub Rachub Ward Rachub o gymuned Bethesda 1
Teigl Teigl Wardiau Cynfal a Theigl, a Chongl-y-wal o gymuned Ffestiniog 1
Trawsfynydd Trawsfynydd Cymunedau Maentwrog a Thrawsfynydd 1
Tre-garth a Mynydd Llandygái Tre-garth a Mynydd Llandygái Wardiau St. Ann’s a Thregarth o gymuned Llandygái 1
Tryfan Tryfan Wardiau Carmel a Cesarea o gymuned Llandwrog a ward Rhosgadfan o gymuned Llanwnda 1
Waunfawr Waunfawr Cymuned Betws Garmon a ward Waunfawr o gymuned Waunfawr 1
Y Bala Y Bala Cymuned y Bala 1
Y Bontnewydd Y Bontnewydd Cymuned y Bontnewydd a ward Caeathro o gymuned Waunfawr 1
Y Faenol Y Faenol Ward y Faenol o gymuned Pentir 1
Y Groeslon Y Groeslon Wardiau Dinas Dinlle a’r Groeslon o gymuned Llandwrog 1
Yr Eifl Yr Eifl Cymunedau Llanaelhaearn a Phistyll 1NODYN ESBONIADOL
(Nid yw’r nodyn hwn yn rhan o’r Gorchymyn)
Mae’r Gorchymyn hwn yn gweithredu argymhellion Comisiwn Ffiniau a Democratiaeth Leol Cymru (“y Comisiwn”), a roddodd adroddiad ym mis Tachwedd 2018 ar ei adolygiad o drefniadau etholiadol Sir Gwynedd. Roedd Adroddiad y Comisiwn yn cynnig lleihau nifer y wardiau etholiadol o 71 i 65, a lleihau nifer yr aelodau o 75 i 69.
Mae’r Gorchymyn hwn yn gweithredu argymhellion y Comisiwn, gydag addasiadau.
Mae erthygl 3 o’r Gorchymyn hwn yn diddymu’r trefniadau etholiadol presennol ar gyfer Sir Gwynedd ac yn cyflwyno’r Atodlen, sy’n nodi’r trefniadau etholiadol newydd ar gyfer Sir Gwynedd.
Mae’r Gorchymyn hwn hefyd yn gweithredu argymhellion ar gyfer newidiadau i’r trefniadau etholiadol ar gyfer rhai cymunedau yn Sir Gwynedd.
Mae erthygl 4 yn diddymu ward gymunedol Deiniol yng nghymuned Bangor ac yn trosglwyddo rhannau o’r ward honno i wardiau Hendre a Hirael o gymuned Bangor. Mae erthygl 5 yn gwneud newidiadau i nifer yr aelodau sydd i’w hethol dros wardiau Garth, Hendre, Hirael a Marchog o gymuned Bangor.
Mae erthygl 6 yn gwneud newidiadau i’r ffiniau rhwng wardiau cymunedol Ogwen, Rachub a Gerlan yng nghymuned Bethesda. Mae erthygl 7 yn gwneud newidiadau i nifer yr aelodau sydd i’w hethol dros y wardiau hyn.
Mae erthygl 8 yn diddymu wardiau cymunedol Dwyrain, Gogledd, Deheuol a Gorllewin yng nghymuned Caernarfon. Mae erthygl 9 yn creu wardiau cymunedol newydd Cadnant, Canol Tref, Hendre, Menai a Pheblig yng nghymuned Caernarfon. Mae erthygl 10 yn nodi nifer yr aelodau sydd i’w hethol dros y wardiau cymunedol newydd hyn.
Mae erthygl 11 yn gwneud newidiadau i’r ffin rhwng wardiau cymunedol De Dolgellau a Gogledd Dolgellau yng nghymuned Dolgellau.
Mae erthygl 12 yn gwneud newidiadau i’r ffin rhwng wardiau cymunedol Congl-y-wal, a Diffwys a Maenofferen yng nghymuned Ffestiniog. Mae erthygl 13 yn gwneud newidiadau i nifer yr aelodau sydd i’w hethol dros y wardiau hyn.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Gorchymyn hwn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Gorchymyn hwn.
Mae printiau o’r mapiau ffiniau a labelwyd “1” i “11” y mae’r Gorchymyn hwn yn ymwneud â hwy wedi eu hadneuo yn swyddfeydd Llywodraeth Cymru ym Mharc Cathays, Caerdydd, CF10 3NQ (yr Is-adran Democratiaeth Llywodraeth Leol), a chyda Chyngor Gwynedd. Mae’r printiau sydd wedi eu hadneuo gyda Chyngor Gwynedd yn agored i gael eu harchwilio gan unrhyw un y bydd darpariaethau’r Gorchymyn hwn yn effeithio arnynt.