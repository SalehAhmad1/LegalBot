O F F E R Y N N A U  S T A T U D O L  
C Y M R U  
2021 Rhif 699 (Cy. 174) 
TRAFFIG FFYRDD, CYMRU 
Gorchymyn Traffordd yr M4 
(Cyffordd 25A (Grove Park) i 
Gyffordd 28 (Parc Tredegar), 
Casnewydd) (Gwahardd Cerbydau 
sy’n pwyso mwy na 44 o Dunelli 
Dros Dro) 2021 
Gwnaed 
27 Mai 2021 
Yn dod i rym 
29 Mai 2021 
Mae Gweinidogion Cymru, sef yr awdurdod traffig ar 
gyfer y darn perthnasol o Draffordd yr M4, wedi eu 
bodloni y dylid gwahardd traffig ar ddarnau penodedig 
o’r draffordd oherwydd y tebygolrwydd o berygl i’r 
cyhoedd a’r gweithlu. 
Mae Gweinidogion Cymru, felly, drwy arfer y pwerau 
a roddwyd iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi a chychwyn  
1. Enw’r Gorchymyn hwn yw Gorchymyn Traffordd 
yr M4 (Cyffordd 25A (Grove Park) i Gyffordd 28 
(Parc Tredegar), Casnewydd) (Gwahardd Cerbydau 
sy’n pwyso mwy na 44 o Dunelli Dros Dro) 2021 a 
daw’r Gorchymyn hwn i rym ar 29 Mai 2021. 
Dehongli  
2. Yn y Gorchymyn hwn:  
                                                                               
(1) 1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26), ac Atodlen 1 
iddi. Yn rhinwedd O.S. 1999/672, ac adran 162 o Ddeddf 
Llywodraeth Cymru 2006 (p.32) a pharagraff 30 o Atodlen 11 iddi, 
mae’r pwerau hyn yn arferadwy bellach gan Weinidogion Cymru o 
ran Cymru. 
 
 
2
ystyr “cerbyd esempt” (“exempted vehicle”) yw 
unrhyw gerbyd sy’n cael ei ddefnyddio mewn 
cysylltiad â’r gwaith sy’n arwain at y Gorchymyn 
hwn; 
ystyr “cyfnod y gwaharddiad” (“prohibition 
period”) yw’r cyfnod sy’n dechrau am 00:01 ar 29 
Mai 2021 ac sy’n dod i ben pan gaiff yr arwyddion 
traffig dros dro eu symud ymaith yn barhaol; 
ystyr 
“y 
draffordd” 
(“the 
motorway”) 
yw 
Traffordd yr M4 Llundain i Dde Cymru.  
Gwaharddiad 
3. Ni chaiff neb, yn ystod cyfnod y gwaharddiad, 
yrru unrhyw gerbyd y mae ei bwysau yn fwy na 44 o 
dunelli, ar y darnau o’r draffordd a bennir yn yr 
Atodlen i’r Gorchymyn hwn. 
Cymhwyso 
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny a 
ddangosir gan arwyddion traffig. 
Cyfnod Para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
Llofnodwyd ar ran y Dirprwy Weinidog Newid 
Hinsawdd, wrth weithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
 Dyddiedig                        27 Mai 2021 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
YR ATODLEN 
 
Gwahardd Dros Dro bob Cerbyd sy’n pwyso mwy 
na 44 o Dunelli  
1. Y darn o gerbytffordd tua’r dwyrain traffordd yr M4 
sy’n ymestyn o drwyniad ffisegol y ffordd ymadael 
tua’r dwyrain wrth Gyffordd 28 hyd at drwyniad 
ffisegol y ffordd ymuno tua’r dwyrain wrth Gyffordd 
27 (Highcross), gan gynnwys y ffordd ymuno tua’r 
dwyrain wrth Gyffordd 28.  
 
3
2. Y darn o gerbytffordd tua’r gorllewin traffordd yr 
M4 sy’n ymestyn o drwyniad ffisegol y ffordd 
ymadael tua’r gorllewin wrth Gyffordd 25A hyd at 
drwyniad ffisegol y ffordd ymuno tua’r gorllewin wrth 
Gyffordd 28.  
3. Y darn cyfan o’r ffordd ymuno tua’r gorllewin o’i 
chyffordd â phrif gerbytffordd gylchredol Cyffordd 26 
hyd at ei chyffordd â’r brif gerbytffordd tua’r 
gorllewin. 
 4. Y darn cyfan o’r ffordd ymuno tua’r gorllewin o’i 
chyffordd â phrif gerbytffordd gylchredol Cyffordd 27 
hyd at ei chyffordd â’r brif gerbytffordd tua’r 
gorllewin. 
