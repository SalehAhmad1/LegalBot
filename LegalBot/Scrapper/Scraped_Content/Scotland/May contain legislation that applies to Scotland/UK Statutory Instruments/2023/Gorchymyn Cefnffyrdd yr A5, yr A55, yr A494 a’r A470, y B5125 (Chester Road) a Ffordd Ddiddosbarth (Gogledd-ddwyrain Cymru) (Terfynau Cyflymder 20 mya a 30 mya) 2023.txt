O F F E R Y N N A U  S T A T U D O L  
C Y M R U  
2023 Rhif 1020 (Cy. 165) 
TRAFFIG FFYRDD, CYMRU  
Gorchymyn Cefnffyrdd yr A5, yr 
A55, yr A494 a’r A470, y B5125 
(Chester Road) a Ffordd 
Ddiddosbarth (Gogledd-ddwyrain 
Cymru) (Terfynau Cyflymder 20 
mya a 30 mya) 2023 
Gwnaed                                        18 Medi 2023 
Yn dod i rym 
20 Medi 2023 
Mae Gweinidogion Cymru, sef yr awdurdod traffig ar 
gyfer cefnffordd yr A470 a’r darnau perthnasol o 
gefnffyrdd yr A5, yr A55 a’r A494, y B5125 (Chester 
Road) a ffordd ddiddosbarth, drwy arfer y pwerau a 
roddir iddynt gan adrannau 84(1)(a), 84(2) a 124(1)(d) 
o Ddeddf Rheoleiddio Traffig Ffyrdd 1984(1) a 
pharagraff 27 o Atodlen 9 iddi, yn gwneud y 
Gorchymyn hwn.  
Mae Gweinidogion Cymru wedi ymgynghori â Phrif 
Swyddog Heddlu Gogledd Cymru ac wedi rhoi 
hysbysiad cyhoeddus o’u bwriad i wneud y 
Gorchymyn hwn yn unol â rheoliadau 5(1) a 6(1) o 
Reoliadau Gorchmynion Traffig yr Ysgrifennydd 
Gwladol (Gweithdrefn) (Cymru a Lloegr) 1990(2). 
Enwi a chychwyn  
1. Enw’r 
Gorchymyn 
hwn 
yw 
Gorchymyn 
Cefnffyrdd yr A5, yr A55, yr A494 a’r A470, y B5125 
(Chester Road) a Ffordd Ddiddosbarth (Gogledd-
ddwyrain Cymru) (Terfynau Cyflymder 20 mya a 30 
                                                                               
(1) 
1984 p. 27; amnewidiwyd adran 84(1) gan adran 45(2) o 
Ddeddf Traffig Ffyrdd 1991 (p. 40). Amnewidiwyd adran 
84(2) gan baragraff 61 o Atodlen 8 i Ddeddf Ffyrdd Newydd 
a Gwaith Stryd 1991 (p. 22). Yn rhinwedd O.S. 1999/672 ac 
adran 162 o Ddeddf Llywodraeth Cymru 2006 (p. 32) a 
pharagraff 30 o Atodlen 11 iddi, mae’r swyddogaethau hyn 
yn arferadwy bellach gan Weinidogion Cymru o ran Cymru. 
(2) 
O.S. 1990/1656. 
 
2
mya) 2023 a daw’r Gorchymyn hwn i rym ar 20 Medi 
2023. 
Dehongli  
2. Yn y Gorchymyn hwn— 
ystyr “y cefnffyrdd” (“the trunk roads”) yw 
cefnffordd yr A5 Llundain i Gaergybi, cefnffordd 
yr A55 Caer i Fangor, cefnffordd yr A494 
Dolgellau i fan i’r de o Benbedw a chefnffordd yr 
A470 Maentwrog i fan i’r dwyrain o Gonwy; 
ystyr “cerbyd esempt” (“exempted vehicle”) yw— 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1); 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “ffyrdd eraill” (“other roads”) yw’r B5125 
(Chester Road) a’r ffordd ddiddosbarth a bennir yn 
Atodlen 2 i’r Gorchymyn hwn; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau 
3. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach nag 20 milltir yr 
awr ar y darnau o’r cefnffyrdd a bennir yn Atodlen 1 
i’r Gorchymyn hwn. 
4. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 30 milltir yr 
awr ar y darnau o’r cefnffyrdd a’r ffyrdd eraill a bennir 
yn Atodlen 2 i’r Gorchymyn hwn. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29 o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p.  20). 
 
3
Dirymu 
5. Mae Gorchymyn Cefnffordd yr A494 (Ysgol 
Brynhyfryd ac Ysgol Rhuthun, Sir Ddinbych) (Terfyn 
Cyflymder 20 mya Rhan-amser) 2016(1), Gorchymyn 
Cefnffordd yr A494 (Llanbedr Dyffryn Clwyd, Sir 
Ddinbych) (Terfyn Cyflymder 30 mya) 2018(2), 
Gorchymyn Cefnffordd yr A494 (Gwyddelwern, Sir 
Ddinbych) (Terfyn Cyflymder 20 mya Rhan-amser) 
2018(3) 
a 
Gorchymyn 
Cefnffordd 
yr 
A5 
(Glyndyfrdwy, Sir Ddinbych) (Terfyn Cyflymder 30 
mya) 2021(4) wedi eu dirymu. 
 
 
Llofnodwyd ar ran y Dirprwy Weinidog Newid 
Hinsawdd, yn gweithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                                               18 Medi 2023 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Terfyn cyflymder 20 mya 
 
Y darn o gefnffordd yr A494 yng Ngwyddelwern, Sir 
Ddinbych sy’n ymestyn o bwynt 58 o fetrau i’r 
gorllewin o ganolbwynt ei chyffordd â Bryn Elwern 
hyd at bwynt 147 o fetrau i’r gorllewin o ganolbwynt y 
gyffordd honno. 
 
Y darn o’r A5 yn Stryd y Bont, Corwen, Sir Ddinbych 
sy’n ymestyn o bwynt 12 metr i’r gorllewin o 
ganolbwynt ei chyffordd â ffordd fynediad Ystad 
Ddiwydiannol Iard yr Orsaf hyd at bwynt 77 o fetrau 
i’r dwyrain o ganolbwynt y gyffordd honno. 
 
ATODLEN 2 
Terfyn cyflymder 30 mya 
 
Yr A5 
 
Y darn o gefnffordd yr A5 o’r enw Ffordd Caergybi, 
Froncysyllte, Wrecsam sy’n ymestyn o bwynt 64 o 
fetrau i’r gorllewin o ganolbwynt ei chyffordd â 
Ffordd yr Adwy (y B5434) hyd at bwynt 256 o fetrau 
i’r gorllewin o ganolbwynt y gyffordd honno. 
                                                                               
(1) 
O.S. 2016/1015 (Cy. 244). 
(2) 
O.S. 2018/405 (Cy. 72). 
(3) 
O.S. 2018/533 (Cy. 91). 
(4) 
O.S. 2021/679 (Cy. 171). 
 
4
 
Y darn o gefnffordd yr A5 yng Nglyndyfrdwy, Sir 
Ddinbych sy’n ymestyn o bwynt 130 o fetrau i’r 
gorllewin o ganolbwynt ei chyffordd â’r ffordd 
ddiddosbarth i Rhewl hyd at bwynt 428 o fetrau i’r 
gorllewin o ganolbwynt y gyffordd honno. 
 
Y darn o gefnffordd yr A5 yng Nglyndyfrdwy, Sir 
Ddinbych sy’n ymestyn o bwynt 54 o fetrau i’r 
dwyrain o ganolbwynt ei chyffordd â’r ffordd 
ddiddosbarth sy’n gyfagos i Tanyffordd Cottage hyd at 
bwynt 8 metr i’r gorllewin o ganolbwynt ei chyffordd 
â’r ffordd ddiddosbarth sy’n gyfagos i’r eiddo o’r enw 
Glyndŵr. 
 
Yr A55 
 
Y darn o gerbytffordd tua’r dwyrain cefnffordd yr A55 
ym Mrychdyn, Sir y Fflint sy’n ymestyn o bwynt 66 o 
fetrau i’r de-ddwyrain o ganolbwynt Cylchfan 
Brychdyn hyd at ei chyffordd â’r gylchfan honno. 
 
Y darn o gerbytffordd tua’r gollewin cefnffordd yr 
A55 ym Mrychdyn, Sir y Fflint sy’n ymestyn o bwynt 
116 o fetrau i’r de-ddwyrain o ganolbwynt ei 
chyffordd â Chylchfan Brychdyn hyd at ei chyffordd 
â’r gylchfan honno. 
 
Cerbytffordd gylchredol gyfan Cylchfan Brychdyn (yr 
A55/y B5125), Sir y Fflint. 
 
Y darn o gerbytffordd tua’r dwyrain cefnffordd yr A55 
ym Mhenmaen-bach, Bwrdeistref Sirol Conwy sy’n 
ymestyn o bwynt 80 metr i’r de-orllewin o bwynt sy’n 
sy’n gyfochrog â phorth gorllewinol twnnel rheilffordd 
Penmaen-bach hyd at bwynt 307 o fetrau i’r de-
ddwyrain o bwynt sy’n gyfochrog â phorth dwyreiniol 
y twnnel rheilffordd hwnnw. 
 
Yr A494 
 
Y darn o gefnffordd yr A494 yng Ngwyddelwern, Sir 
Ddinbych sy’n ymestyn o bwynt 41 o fetrau i’r de o 
ganolbwynt ei chyffordd â’r ffordd ddiddosbarth sy’n 
arwain at ffordd bengaead Garreg Lwyd hyd at bwynt 
390 o fetrau i’r de o ganolbwynt y gyffordd honno. 
 
Y darn o gefnffordd yr A494 yn Llanbedr Dyffryn 
Clwyd, Sir Ddinbych sy’n ymestyn o bwynt 39 o 
fetrau i’r de-ddwyrain o ganolbwynt ei chyffordd â 
Lôn Cae Glas hyd at bwynt 283 o fetrau i’r de o 
ganolbwynt ei chyffordd â Lôn y Mynydd. 
 
Yr A470 
 
Y darn o gefnffordd yr A470 o’r enw Ffordd Llanrwst, 
Llansanffraid Glan Conwy, Bwrdeistref Sirol Conwy 
sy’n ymestyn o bwynt 81 o fetrau i’r de o ganolbwynt 
 
5
ei chyffordd â Glan-y-Môr hyd at bwynt 217 o fetrau 
i’r gogledd-ddwyrain o ganolbwynt ei chyffordd ag 
Abbeyfield. 
 
Y darn o gefnffordd yr A470 yn Nolwyddelan, 
Bwrdeistref Sirol Conwy sy’n ymestyn o bwynt 334 o 
fetrau i’r gorllewin o ganolbwynt ei chyffordd â’r 
fynedfa i Meredith Terrace hyd at bwynt 8 metr i’r 
gorllewin o ganolbwynt y gyffordd honno.  
 
Y darn o gefnffordd yr A470 yn Nolwyddelan, 
Bwrdeistref Sirol Conwy sy’n ymestyn o bwynt 4 metr 
i’r dwyrain o ganolbwynt ei chyffordd ag Allt Singrug 
hyd at bwynt 336 o fetrau i’r dwyrain o ganolbwynt y 
gyffordd honno. 
 
Y darn o gefnffordd yr A470 o’r enw Ffordd Conwy, 
Llansanffraid Glan Conwy, Bwrdeistref Sirol Conwy 
sy’n ymestyn o bwynt 115 o fetrau i’r de-orllewin o 
ganolbwynt cylchfan cyffordd y Black Cat hyd at ei 
chyffordd 
â 
chyffordd 
cylchfan 
Cyfnewidfa 
Llansanffraid Glan Conwy yr A55. 
 
Cerbytffordd gylchredol gyfan Cylchfan y Black Cat 
yr A470/yr A547, Bwrdeistref Sirol Conwy. 
 
Cerbytffordd gylchredol gyfan cylchfan Cyfnewidfa 
Llansanffraid 
Glan 
Conwy 
yr 
A470/yr 
A55, 
Bwrdeistref Sirol Conwy. 
 
Y B5125 
 
Y darn o’r B5125 (Chester Road) ym Mrychdyn, Sir y 
Fflint sy’n ymestyn o bwynt 115 o fetrau i’r gogledd-
orllewin o ganolbwynt Cylchfan Brychdyn hyd at ei 
chyffordd â’r gylchfan honno. 
 
Ffordd ddiddosbarth 
 
Y darn o’r ffordd ddiddosbarth sy’n arwain at Barc 
Siopa Brychdyn ym Mrychdyn, Sir y Fflint sy’n 
ymestyn o bwynt 63 o fetrau i’r gogledd-ddwyrain o 
ganolbwynt Cylchfan Brychdyn hyd at ei chyffordd â’r 
gylchfan honno. 
 
 
