O F F E R Y N N A U  S T A T U D O L  
C Y M R U  
2023 Rhif 890 (Cy. 134) 
TRAFFIG FFYRDD, CYMRU 
Gorchymyn Cefnffordd yr A479 
(Cwm-du, Tretŵr a Pharc Glan-
wysg, Powys) (Ffordd Gyfyngedig, 
Terfynau Cyflymder 30 mya, 40 
mya a 50 mya) 2023 
Gwnaed 
2 Awst 2023 
Yn dod i rym 
10 Awst 2023 
Mae Gweinidogion Cymru, sef yr awdurdod traffig ar 
gyfer cefnffordd yr A479, drwy arfer y pwerau a 
roddir iddynt gan adrannau 82(1) a (2), 83(1), 84(1)(a) 
a (2) a 124 o Ddeddf Rheoleiddio Traffig Ffyrdd 
1984(1), a pharagraff 27 o Atodlen 9 iddi, yn gwneud 
y Gorchymyn hwn. 
Mae Gweinidogion Cymru wedi ymgynghori â Phrif 
Swyddog 
Heddlu 
Dyfed-Powys 
ac 
wedi 
rhoi 
hysbysiad cyhoeddus o’u bwriad i wneud 
y 
Gorchymyn hwn yn unol â rheoliadau 5(1) a 6(1) o 
Reoliadau Gorchmynion Traffig yr Ysgrifennydd 
Gwladol (Gweithdrefn) (Cymru a Lloegr) 1990(2). 
Enwi a Chychwyn 
1. Enw’r 
Gorchymyn 
hwn 
yw 
Gorchymyn    
Cefnffordd yr A479 (Cwm-du, Tretŵr a Pharc Glan-
wysg, 
Powys) 
(Ffordd 
Gyfyngedig, 
Terfynau 
Cyflymder 30 mya, 40 mya a 50 mya) 2023 a daw’r 
Gorchymyn hwn i rym ar 10 Awst 2023. 
                                                                               
(1) 
1984 p. 27; amnewidiwyd adran 84 gan adran 45(2) o 
Ddeddf Traffig Ffyrdd 1991 (p. 40). Amnewidiwyd adran 
84(2) gan baragraff 61 o Atodlen 8 i Ddeddf Ffyrdd Newydd 
a Gwaith Stryd 1991 (p. 22). Yn rhinwedd O.S. 1999/672 ac 
adran 162 o Ddeddf Llywodraeth Cymru 2006 (p. 32) a 
pharagraff 30 o Atodlen 11 iddi, mae’r swyddogaethau hyn 
yn arferadwy bellach gan Weinidogion Cymru o ran Cymru. 
(2) 
O.S. 1990/1656. 
 
2
Dehongli 
2. Yn y Gorchymyn hwn— 
ystyr “cerbyd esempt” (“exempted vehicle”) yw— 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(1); 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu 
(ii) at ddiben hyfforddi person i yrru 
cerbydau ar gyflymderau uchel; 
ystyr “y gefnffordd” (“the trunkroad”) yw 
cefnffordd yr A479 Parc Glan-wysg (Crucywel) i 
Lys-wen; ac 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw. 
Cyfyngiadau 
3. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 30 milltir yr 
awr ar y darnau o’r gefnffordd a bennir yn Atodlen 1 
i’r Gorchymyn hwn. 
4. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 40 milltir yr 
awr ar y darn o’r gefnffordd a bennir yn Atodlen 2 i’r 
Gorchymyn hwn. 
5. Ni chaiff neb yrru unrhyw gerbyd modur, ac 
eithrio cerbyd esempt, yn gyflymach na 50 milltir yr 
awr ar y darn o’r gefnffordd a bennir yn Atodlen 3 i’r 
Gorchymyn hwn. 
                                                                               
(1) 
Diwygiwyd adran 87 gan baragraff 55 o Atodlen 1 i Ddeddf 
Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29 o Atodlen 8 i Ddeddf 
Troseddu a’r Llysoedd 2013 (p. 22), ac adran 50(4) a (5) o 
Ddeddf Dadreoleiddio 2015 (p. 20). 
 
3
Dirymu 
6. Mae Gorchymyn Cefnffordd yr A479 (Tretŵr a 
Chwm-du, Powys) (Terfyn Cyflymder 40 mya) 
1996(1) drwy hyn wedi ei ddirymu. 
 
Llofnodwyd ar ran y Dirprwy Weinidog Newid 
Hinsawdd, wrth weithredu o dan awdurdod y 
Gweinidog Newid Hinsawdd, un o Weinidogion 
Cymru. 
 
Dyddiedig                            2 Awst 2023 
 
 
 
Nicci Hunter 
Arweinydd y Tîm Busnes 
Llywodraeth Cymru 
 
 
ATODLEN 1 
Y darn hwnnw o’r gefnffordd yn Nhretŵr sy’n 
ymestyn o bwynt 65 o fetrau i’r gogledd-orllewin o 
ganolbwynt ei chyffordd â ffordd sirol yr U0496 i 
gyfeiriad de-ddwyreiniol hyd at bwynt 7 metr i’r 
gogledd-orllewin o ganolbwynt ei chyffordd â ffordd 
sirol yr U0496. 
Y darn hwnnw o’r gefnffordd yn Nhretŵr sy’n 
ymestyn o bwynt 25 o fetrau i’r de-ddwyrain o 
ganolbwynt ei chyffordd â ffordd sirol yr C0115 i 
gyfeiriad de-ddwyreiniol hyd at bwynt 75 o fetrau i’r 
de-ddwyrain o ganolbwynt ei chyffordd â ffordd sirol 
yr U0491. 
 
ATODLEN 2 
Y darn hwnnw o’r gefnffordd yng Nghwm-du sy’n 
ymestyn o bwynt 155 o fetrau i’r de o ganolbwynt ei 
chyffordd â ffordd sirol yr C112 i gyfeiriad gogleddol 
hyd at bwynt 135 o fetrau i’r gogledd o ganolbwynt ei 
chyffordd â ffordd sirol yr C112. 
 
ATODLEN 3 
Y darn hwnnw o’r gefnffordd i’r de-ddwyrain o 
Dretŵr sy’n ymestyn o bwynt 75 o fetrau i’r de-
ddwyrain o ganolbwynt ei chyffordd â ffordd sirol yr 
U0491 i gyfeiriad de-ddwyreiniol i’w chyffordd â’r 
A40 ym Mharc Glan-wysg. 
                                                                               
(1) 
O.S. 1996/1574. 
