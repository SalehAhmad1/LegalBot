OFFERYNNAU STATUDOL CYMRU
2023 Rhif 394 (Cy. 61)
AMAETHYDDIAETH, CYMRU
BWYD, CYMRU
Rheoliadau Diodydd Alcoholaidd (Diwygio) (Cymru) 2023
Gwnaed
30 Mawrth 2023
CYn dod i rym
28 Ebrill 2023
Mae Gweinidogion Cymru yn gwneud y Rheoliadau a ganlyn drwy arfer y pwerau a roddir gan—
(a)
adran 16(1)(e) (fel y’i darllenir gydag adran 16(3A)) o Ddeddf Diogelwch Bwyd 1990(1);
(b)
adran 50(3) o Ddeddf Amaethyddiaeth 2020(2) a pharagraff 16(1) o Atodlen 5 iddi.
Mae Gweinidogion Cymru wedi rhoi sylw i gyngor perthnasol a roddwyd gan yr Asiantaeth Safonau Bwyd yn unol ag adran 48(4A) o Ddeddf Diogelwch Bwyd 1990(3).
Cynhaliwyd ymgynghoriad fel sy’n ofynnol gan Erthygl 9 o Reoliad (EC) Rhif 178/2002 Senedd Ewrop a’r Cyngor sy’n gosod egwyddorion cyffredinol a gofynion cyfraith bwyd, yn sefydlu Awdurdod Diogelwch Bwyd Ewrop ac yn gosod gweithdrefnau o ran materion diogelwch bwyd(4).
Yn unol ag adran 48(3B) o Ddeddf Diogelwch Bwyd 1990 ac adran 50(6)(c) o Ddeddf Amaethyddiaeth 2020 gosodwyd drafft o’r offeryn hwn gerbron Senedd Cymru ac fe’i cymeradwywyd ganddi drwy benderfyniad.
(1)
1990 p. 16. Diwygiwyd adran 16(1) gan baragraff 8 o Atodlen 5 i Ddeddf Safonau Bwyd 1999 (p. 28). Mewnosodwyd adran 16(3A) gan adran 174(1) o Ddeddf Iechyd a Gofal 2022 (p. 31). Mae swyddogaethau’r “Secretary of State” o dan Ddeddf Diogelwch Bwyd 1990 yn arferadwy gan Weinidogion Cymru (o ran Cymru), yn rhinwedd Gorchymyn Cynulliad Cenedlaethol Cymru (Trosglwyddo Swyddogaethau) 1999 (O.S. 1999/672), ac adran 162 o Ddeddf Llywodraeth Cymru 2006 (p. 32) a pharagraff 30 o Atodlen 11 iddi.
(2)
2020 p. 21.
(3)
Mewnosodwyd adran 48(4A) gan baragraff 21 o Atodlen 5 i Ddeddf Safonau Bwyd 1999 (p. 28).
(4)
EUR 2002/178, y mae diwygiadau iddo nad ydynt yn berthnasol i’r Rheoliadau hyn.Enwi, cychwyn, cymhwyso a rhychwant
1.—(1) Enw’r Rheoliadau hyn yw Rheoliadau Diodydd Alcoholaidd (Diwygio) (Cymru) 2023.
(2) Daw’r Rheoliadau hyn i rym ar 28 Ebrill 2023.
(3) Mae’r Rheoliadau hyn yn rhychwantu Cymru a Lloegr ac maent yn gymwys o ran Cymru.Diwygio Rheoliad (EU) Rhif 1169/2011 Senedd Ewrop a’r Cyngor
2.  Yn Atodiad 12 (cryfder alcoholaidd) i Reoliad (EU) Rhif 1169/2011 Senedd Ewrop a’r Cyngor ynghylch darparu gwybodaeth am fwyd i ddefnyddwyr(1), ar ôl y paragraff cyntaf mewnosoder—
“In relation to a beverage marketed in Wales to which the first paragraph applies, the second sentence of that paragraph is to be read as if at the end there were inserted ‘, or the figure may be followed by ‘% alc/vol’’.”
(1)
EUR 2011/1169, y mae diwygiadau iddo nad ydynt yn berthnasol i’r Rheoliadau hyn.Diwygio Rheoliad Dirprwyedig y Comisiwn (EU) 2019/33
3.—(1) Mae Rheoliad Dirprwyedig y Comisiwn (EU) 2019/33 sy’n ategu Rheoliad (EU) Rhif 1308/2013 Senedd Ewrop a’r Cyngor o ran ceisiadau am warchod dynodiadau tarddiad, dynodiadau daearyddol a thermau traddodiadol yn y sector gwin, y weithdrefn ar gyfer gwrthwynebu, cyfyngiadau ar ddefnydd, diwygiadau i fanylebau cynnyrch, canslo gwarchodaeth, a labelu a chyflwyniad(1) wedi ei ddiwygio fel a ganlyn.
(2) Yn Erthygl 44 (cryfder alcoholaidd gwirioneddol)—
(a)
ar ôl y paragraff cyntaf mewnosoder—
“In relation to a product marketed in Wales to which the first paragraph applies, that paragraph is to be read as if for ‘in percentage units or half units’ there were substituted ‘to not more than one decimal place’.”;
(b)
ar ôl y trydydd paragraff (gan ystyried y paragraff a fewnosodir gan is-baragraff (a)) mewnosoder—
“In relation to a product marketed in Wales to which the third paragraph applies, the first sentence of that paragraph is to be read as if at the end there were inserted ‘or the figure may be followed by ‘%alc/vol’.”
(3) Ar ôl Erthygl 50(1) (enw amrywogaeth grawnwin gwin) mewnosoder—
“1b.  In relation to a grapevine product marketed in Wales to which paragraph 1(a)(ii) applies, the first subparagraph of point (ii) is to be read as if, in the words before the first indent, for ‘100 %’ there were substituted ‘at least 95%’.”
(1)
EUR 2019/33, a ddiwygiwyd gan O.S. 2020/1637; mae offerynnau diwygio eraill ond nid yw’r un ohonynt yn berthnasol.Lesley Griffiths
Y Gweinidog Materion Gwledig a Gogledd Cymru, a’r Trefnydd, un o Weinidogion Cymru
30 Mawrth 2023NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn yn gwneud diwygiadau i gyfraith yr UE a ddargedwir mewn perthynas â labelu diodydd alcoholaidd a chynhyrchion gwin sy’n cael eu marchnata yng Nghymru. Mae’r Rheoliadau hyn yn diwygio’r eitemau a ganlyn o gyfraith yr UE a ddargedwir—
(a)
Atodiad 12 i Reoliad (EU) Rhif 1169/2011 Senedd Ewrop a’r Cyngor ynghylch darparu gwybodaeth am fwyd i ddefnyddwyr (EUR 2011/1169) (“Rheoliad (EU) Rhif 1169/2011”), a
(b)
Erthyglau 44 a 50(1) o Reoliad Dirprwyedig y Comisiwn (EU) 2019/33 sy’n ategu Rheoliad (EU) Rhif 1308/2013 Senedd Ewrop a’r Cyngor o ran ceisiadau am warchod dynodiadau tarddiad, dynodiadau daearyddol a thermau traddodiadol yn y sector gwin, y weithdrefn ar gyfer gwrthwynebu, cyfyngiadau ar ddefnydd, diwygiadau i fanylebau cynnyrch, canslo gwarchodaeth, a labelu a chyflwyniad (EUR 2019/33) (“Rheoliad (EU) 2019/33”).
Mae rheoliad 2 yn diwygio Atodiad 12 i Reoliad (EU) Rhif 1169/2011 er mwyn galluogi defnyddio dangosydd gwahanol (“% alc/vol”) (yn lle un o’r dangosyddion penodedig eraill) gyda ffigur yn dangos cryfder alcoholaidd gwirioneddol diod y mae’r Atodiad hwnnw yn gymwys iddi.
Mae rheoliad 3(2) yn diwygio Erthygl 44 o Reoliad (EU) 2019/33—
(a)
i’w gwneud yn ofynnol dangos cryfder alcoholaidd gwirioneddol gwin a chynhyrchion penodol eraill yn y sector gwin i ffigur nad yw’n fwy nag un pwynt degol (yn lle gofyniad i’w ddangos mewn unedau canrannol neu hanner unedau);
(b)
i alluogi defnyddio dangosydd gwahanol (“% alc/vol”) (yn lle un o’r dangosyddion penodedig eraill) gyda ffigur yn dangos cryfder alcoholaidd gwirioneddol gwin a chynhyrchion penodol eraill yn y sector gwin y mae Erthygl 44 yn gymwys iddynt.
Mae rheoliad 3(3) yn diwygio Erthygl 50(1) o Reoliad (EU) 2019/33 er mwyn galluogi marchnata yng Nghymru win a chynhyrchion penodol eraill yn y sector gwin yr enwir dwy neu ragor o amrywogaethau grawnwin gwin (neu eu cyfystyron) ar eu labeli pan fo 95% o’r cynnyrch (wedi ei ostwng o 100%) wedi ei wneud o’r amrywogaethau hynny. Mae hyn yn amodol ar gydymffurfio â’r gofynion presennol o ran labelu sy’n ymwneud ag enwi’r amrywogaethau hynny yn Erthygl 50(1).
Ystyriwyd cod ymarfer Gweinidogion Cymru ar gynnal asesiadau effaith rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.