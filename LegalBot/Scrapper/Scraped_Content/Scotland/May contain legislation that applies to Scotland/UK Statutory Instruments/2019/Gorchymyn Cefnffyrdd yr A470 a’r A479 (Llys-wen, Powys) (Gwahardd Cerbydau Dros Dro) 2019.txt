 
O F F E R Y N N A U  S T A T U D O L  
C Y M R U  
2019 Rhif 1374 (Cy. 240) 
TRAFFIG FFYRDD, CYMRU 
Gorchymyn Cefnffyrdd yr A470 a’r 
A479 (Llys-wen, Powys) 
(Gwahardd Cerbydau Dros Dro) 
2019 
Gwnaed 
22 Hydref 2019 
Yn dod i rym 
28 Hydref 2019 
Mae Gweinidogion Cymru, sef yr awdurdod traffig ar 
gyfer Cefnffyrdd yr A470 a’r A479, wedi eu bodloni y 
dylid gwahardd traffig ar ddarnau penodedig o’r 
cefnffyrdd oherwydd gwaith y bwriedir ei wneud ar y 
ffyrdd neu gerllaw iddynt. 
Mae Gweinidogion Cymru, felly, drwy arfer y pwerau 
a roddir iddynt gan adran 14(1) a (4) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn. 
Enwi, Cychwyn a Dehongli 
1. Enw’r 
Gorchymyn 
hwn 
yw 
Gorchymyn 
Cefnffyrdd yr A470 a’r A479 (Llys-wen, Powys) 
(Gwahardd Cerbydau Dros Dro) 2019 a daw i rym ar 
28 Hydref 2019. 
2. Yn y Gorchymyn hwn: 
ystyr “cyfnod y gwaith” (“works period”) yw’r 
cyfnod sy’n dechrau am 09:00 o’r gloch ar 28 
Hydref 2019 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
ystyr 
“y 
gefnffordd/cefnffyrdd” 
(“the 
trunk 
road(s)”) yw Cefnffordd yr A470 Caerdydd i 
Langurig a Chefnffordd yr A479 Parc Glan-wysg i 
Lys-wen. 
Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd ar y darnau o’r cefnffyrdd a bennir yn 
yr Atodlen i’r Gorchymyn hwn. 
Cymhwyso 
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn eu dangos. 
Cyfnod Para’r Gorchymyn hwn 
5. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Gweinidog yr Economi a 
Thrafnidiaeth, un o Weinidogion Cymru. 
 
Dyddiedig 22 Hydref 2019 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
 
 
 
 
 
 
 
 
 
 
 
 
 
 
 
 
3
 
YR ATODLEN 
Y darn o gefnffordd yr A470 yn Llys-wen, Powys, 
sy’n ymestyn o bwynt 175 o fetrau i’r de-orllewin o 
ganolbwynt ei chyffordd â’r A479 hyd at bwynt 600 
metr i’r gogledd-orllewin o ganolbwynt ei chyffordd 
â’r B4350. 
Y darn o gefnffordd yr A479 sy’n ymestyn o bwynt 35 
o fetrau i’r gogledd-orllewin o ganolbwynt ei 
chyffordd â ffordd ystad Llys Meillion hyd at 
ganolbwynt ei chyffordd â’r A470. 
