O F F E R Y N N A U  S T A T U D O L  
C Y M R U  
2019 Rhif 1502 (Cy. 278) 
TRAFFIG FFYRDD, CYMRU 
Gorchymyn Cefnffyrdd yr A487 a’r 
A40 (Abergwaun, Sir Benfro) 
(Gwahardd Cerbydau Dros Dro) 
2019 
Gwnaed 
  17 Rhagfyr 2019 
Yn dod i rym 
31 Rhagfyr 2019 
Mae Gweinidogion Cymru, sef yr awdurdod traffig ar 
gyfer Cefnffordd yr A487 a’r darn perthnasol o 
Gefnffordd yr A40, wedi eu bodloni y dylid gwahardd 
traffig ar ddarnau penodedig o’r cefnffyrdd oherwydd 
bod gŵyl stryd Nos Galan yn cael ei chynnal ar y 
ffyrdd neu gerllaw iddynt. 
Mae Gweinidogion Cymru, felly, drwy arfer y pwerau 
a roddir iddynt gan adran 16A o Ddeddf Rheoleiddio 
Traffig Ffyrdd 1984(1), fel y’i diwygiwyd gan Ddeddf 
Rheoleiddio Traffig Ffyrdd (Digwyddiadau Arbennig) 
1994, yn gwneud y Gorchymyn hwn. 
Enwi, Cychwyn a Dehongli  
1. Enw’r 
Gorchymyn 
hwn 
yw 
Gorchymyn 
Cefnffyrdd yr A487 a’r A40 (Abergwaun, Sir Benfro) 
(Gwahardd Cerbydau Dros Dro) 2019 a daw i rym ar 
31 Rhagfyr 2019. 
2. Yn y Gorchymyn hwn: 
ystyr “cerbyd esempt” (“exempted vehicle”) yw: 
(i) unrhyw gerbyd sy’n cael ei ddefnyddio at 
ddibenion yr heddlu, y gwasanaeth tân 
neu’r gwasanaeth ambiwlans; 
(ii) unrhyw gerbyd sy’n cael ei ddefnyddio 
mewn cysylltiad â gwaith ar y ffordd neu 
oleuadau neu arwyddion traffig neu 
                                                                               
(1) 1984 p.27.  Mewnosodwyd adran 16A gan adran 1(1) o Ddeddf 
Rheoleiddio Traffig Ffyrdd (Digwyddiadau Arbennig) 1994. Yn 
rhinwedd O.S. 1999/672, ac adran 162 o Ddeddf Llywodraeth 
Cymru 2006 (p.32) a pharagraff 30 o Atodlen 11 iddi, mae’r 
pwerau hyn yn arferadwy bellach gan Weinidogion Cymru o ran 
Cymru. 
 
2
waith brys i unrhyw garthffos neu i 
unrhyw brif bibell neu gyfarpar ar gyfer 
cyflenwi nwy, dŵr neu drydan, neu 
gyfarpar telathrebu mewn darn o’r ffordd 
o dan sylw, neu mewn unrhyw dir 
cyfagos; 
(iii) unrhyw gerbyd sy’n cael ei ddefnyddio  
gan un o swyddogion awdurdodedig y 
digwyddiad i gefnogi’r digwyddiad ac 
am resymau diogelwch; 
ystyr “y cefnffyrdd” (“the trunk roads”) yw 
Cefnffordd yr A487 Abergwaun i Fangor a 
Chefnffordd yr A40 Llundain i Abergwaun; 
ystyr “cyfnod y digwyddiad” (“event period”) 
yw’r cyfnod hwnnw sy’n dechrau am 20:00 o’r 
gloch ar 31 Rhagfyr 2019 ac sy’n dod i ben pan 
gaiff yr arwyddion traffig dros dro eu symud 
ymaith yn barhaol. 
Gwaharddiad 
3. Ni chaiff neb, yn ystod cyfnod y digwyddiad, yrru 
unrhyw gerbyd, ac eithrio cerbyd esempt, ar y darnau 
o’r cefnffyrdd a bennir yn yr Atodlen i’r Gorchymyn 
hwn. 
Cymhwyso 
4. Nid yw’r gwaharddiad yn erthygl 3 yn gymwys 
ond ar yr adegau hynny ac i’r graddau hynny y bydd 
arwyddion traffig yn ei dangos. 
Cyfnod Para’r Gorchymyn hwn 
5. Bydd y Gorchymyn hwn yn para am 2 ddiwrnod 
ar y mwyaf. 
 
 
Llofnodwyd o dan awdurdod Gweinidog yr Economi a 
Thrafnidiaeth, un o Weinidogion Cymru.  
 
Dyddiedig                                       17 Rhagfyr 2019 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
 
 
YR ATODLEN 
 
Y darn o gefnffordd yr A487 o’r enw Main Street sy’n 
ymestyn o’i chyffordd â Chylchfan Sgwâr Abergwaun 
hyd at ei chyffordd â Hamilton Street. 
 
 
3
Y darn o gefnffordd yr A487 o’r enw y Wesh sy’n 
ymestyn o’i chyffordd â Chylchfan Sgwâr Abergwaun 
hyd at ei chyffordd â ffordd gyswllt yr A487. 
 
Y darn o gefnffordd yr A40 o’r enw y Stryd Fawr sy’n 
ymestyn o’i chyffordd â Chylchfan Sgwâr Abergwaun 
hyd at ei chyffordd â ffordd gyswllt yr A487. 
 
Y darn cyfan o gerbytffordd gylchredol yr A487 
Cylchfan Sgwâr Abergwaun. 
