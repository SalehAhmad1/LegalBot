O F F E R Y N N A U  S T A T U D O L  
C Y M R U   
2020 Rhif 423 (Cy. 93) 
TRAFFIG FFYRDD, CYMRU 
Gorchymyn Cefnffyrdd yr A4076 
a’r A40 (Hwlffordd i 
Aberdaugleddau, Sir Benfro) 
(Cyfyngiadau Cyflymder Dros Dro 
a Dim Goddiweddyd) 2020  
Gwnaed 
14 Ebrill 2020 
Yn dod i rym  
20 Ebrill 2020  
Mae Gweinidogion Cymru, sef yr awdurdod traffig ar 
gyfer cefnffordd yr A4076 a’r darn perthnasol o 
gefnffordd yr A40, wedi eu bodloni y dylid cyfyngu ar 
draffig a/neu ei wahardd ar ddarnau penodedig o’r 
cefnffyrdd oherwydd gwaith y bwriedir ei wneud ar y 
ffyrdd neu gerllaw iddynt.  
Mae Gweinidogion Cymru, felly, drwy arfer y pwerau 
a roddir iddynt gan adran 14(1), (4) a (7) o Ddeddf 
Rheoleiddio Traffig Ffyrdd 1984(1), yn gwneud y 
Gorchymyn hwn.  
Enwi, Cychwyn a Dehongli  
1.  Enw’r 
Gorchymyn 
hwn 
yw 
Gorchymyn 
Cefnffyrdd 
yr 
A4076 
a’r 
A40 
(Hwlffordd 
i 
Aberdaugleddau, Sir Benfro) (Cyfyngiadau Cyflymder 
Dros Dro a Dim Goddiweddyd) 2020 a daw i rym ar 
20 Ebrill 2020.  
2. Yn y Gorchymyn hwn—  
ystyr “y cefnffyrdd” (“the trunk roads”) yw 
Cefnffordd yr A4076 Hwlffordd i Aberdaugleddau 
a Chefnffordd yr A40 Llundain i Abergwaun; 
                                                                               
(1) 
1984 p. 27; amnewidiwyd adran 14 gan adran 1(1) o Ddeddf 
Traffig Ffyrdd (Cyfyngiadau Dros Dro) 1991 (p. 26) ac 
Atodlen 1 iddi. Yn rhinwedd O.S. 1999/672, ac adran 162 o 
Ddeddf Llywodraeth Cymru 2006 (p. 32), a pharagraff 30 o 
Atodlen 11 iddi, mae’r pwerau hyn yn arferadwy bellach gan 
Weinidogion Cymru o ran Cymru. 
 
2
ystyr “cerbyd esempt” (“exempted vehicle”) yw: 
(a) unrhyw gerbyd sy’n cael ei ddefnyddio at y 
dibenion a ddisgrifir yn adran 87 o Ddeddf 
Rheoleiddio Traffig Ffyrdd 1984(2); a 
(b) unrhyw gerbyd sy’n cael ei ddefnyddio at 
ddibenion y llynges, y fyddin neu’r llu awyr 
ac sy’n cael ei yrru gan berson sydd am y tro 
yn ddarostyngedig i orchmynion aelod o 
luoedd arfog y Goron, sy’n aelod o’r lluoedd 
arbennig— 
(i) ac sydd wedi ei hyfforddi i yrru ar 
gyflymderau uchel ac sy’n gweithredu 
wrth ymateb, neu wrth ymarfer ymateb, i 
argyfwng diogelwch gwladol; neu   
(ii) at ddiben hyfforddi person i yrru 
cerbydau ar gyflymderau uchel; 
ystyr “cyfnod y gwaith” (“works period”) yw’r 
cyfnod sy’n dechrau am 00:01 o’r gloch ar 20 
Ebrill 2020 ac sy’n dod i ben pan gaiff yr 
arwyddion traffig dros dro eu symud ymaith yn 
barhaol; 
ystyr “lluoedd arbennig” (“special forces”) yw’r 
unedau 
hynny 
o’r 
lluoedd 
arfog 
y 
mae 
Cyfarwyddwr y Lluoedd Arbennig yn gyfrifol am 
gynnal eu galluoedd neu sydd am y tro yn 
ddarostyngedig 
i 
reolaeth 
weithredol 
y 
Cyfarwyddwr hwnnw.  
Cyfyngiadau a Gwaharddiad 
3. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 40 milltir yr 
awr ar y darnau o’r gefnffordd a bennir yn Atodlen 1 
i’r Gorchymyn hwn. 
4. Ni chaiff neb, yn ystod cyfnod y gwaith, yrru 
unrhyw gerbyd modur yn gyflymach na 10 milltir yr 
awr ar y darnau o’r cefnffyrdd a bennir yn yr 
Atodlenni i’r Gorchymyn hwn. 
5. Ni chaiff neb, yn ystod cyfnod y gwaith, 
ddefnyddio cerbyd na chaniatáu i gerbyd gael ei 
ddefnyddio yn y fath fodd fel ei fod yn goddiweddyd 
unrhyw gerbyd arall ar y darnau o’r cefnffyrdd a 
bennir yn yr Atodlenni i’r Gorchymyn hwn ar yr 
adegau hynny pan fo’r cyfyngiad y cyfeirir ato yn 
erthygl 4 yn weithredol.  
                                                                               
(2)  
Diwygiwyd adran 87 gan baragraff 55 o Atodlen 1 i Ddeddf 
y Gwasanaethau Tân ac Achub 2004 (p. 21), paragraff 42 o 
Atodlen 4 i Ddeddf Troseddu Cyfundrefnol Difrifol a’r 
Heddlu 2005 (p. 15), paragraff 29(2) o Atodlen 8 i Ddeddf 
Troseddu a’r Llysoedd 2013 (p. 22) ac adran 50(4) a (5) o 
Ddeddf Dadreoleiddio 2015 (p. 20).  
 
3
Cymhwyso 
6.—(1) Nid yw’r cyfyngiadau a’r gwaharddiad yn 
erthyglau 3, 4 a 5 yn gymwys ond ar yr adegau hynny 
ac i’r graddau hynny y mae arwyddion traffig yn eu 
dangos.  
(2) Nid yw unrhyw derfynau cyflymder a osodir gan 
y Gorchymyn hwn yn gymwys i gerbyd esempt.  
Atal Dros Dro 
7.  Mae 
unrhyw 
ddarpariaethau 
statudol 
sy’n 
cyfyngu ar gyflymder cerbydau ar y darnau o’r 
cefnffyrdd a bennir yn yr Atodlenni i’r Gorchymyn 
hwn wedi eu hatal dros dro ar yr adegau hynny pan 
fo’r cyfyngiadau a bennir yn erthyglau 3 a 4 yn 
weithredol.  
Cyfnod Para’r Gorchymyn hwn  
8. Bydd y Gorchymyn hwn yn para am 18 mis ar y 
mwyaf. 
 
 
Llofnodwyd o dan awdurdod Gweinidog yr Economi, 
Trafnidiaeth a Gogledd Cymru, un o Weinidogion 
Cymru.  
 
Dyddiedig                                              14 Ebrill 2020 
 
 
 
Richard Morgan 
Pennaeth Cynllunio, Rheoli Asedau a Safonau 
Llywodraeth Cymru 
 
 
ATODLEN 1 
Terfyn Cyflymder 40 mya neu 10 mya Dros Dro a 
Dim Goddiweddyd  
 
Y darn o gefnffordd yr A4076 sy’n ymestyn o bwynt 
190 o fetrau i’r de o’i chyffordd â Chylchfan 
Salutation Square hyd at bwynt 43 o fetrau i’r dwyrain 
o’i chyffordd â Chylchfan Pont Fadlen, Hwlffordd.  
 
Y darn o gefnffordd yr A4076 sy’n ymestyn o bwynt 
151 o fetrau i’r de-orllewin o’i chyffordd ag Old Hakin 
Road, Hwlffordd hyd at bwynt 55 o fetrau i’r gogledd 
o ganol ei chyffordd â ffordd ddiddosbarth yr U2299 
sy’n arwain at Brickhurst Park, Johnston.  
Y darn o gefnffordd yr A4076 sy’n ymestyn o bwynt 
103 o fetrau i’r de o’i chyffordd â Chylchfan 
Sunnycroft, Johnston hyd at bwynt 112 o fetrau i’r 
gogledd o’i chyffordd â Thornton Road, Steynton.  
 
ATODLEN 2 
 
4
Terfyn Cyflymder 10 mya Dros Dro a Dim 
Goddiweddyd 
 
Y darn o gefnffordd yr A4076 sy’n ymestyn o’i 
chyffordd â Chylchfan Salutation Square, Hwlffordd 
hyd at bwynt 190 o fetrau i’r de o’r gyffordd honno.  
 
Y darn o gefnffordd yr A4076 sy’n ymestyn o bwynt 
43 o fetrau i’r dwyrain o’i chyffordd â Chylchfan  Pont 
Fadlen (gan gynnwys cerbytffordd gylchredol y 
gylchfan) hyd at bwynt 151 o fetrau i’r de-orllewin o’i 
chyffordd ag Old Hakin Road, Hwlffordd.  
 
Y darn o gefnffordd yr A4076 sy’n ymestyn o bwynt 
55 o fetrau i’r gogledd o ganol ei chyffordd â ffordd 
ddiddosbarth yr U2299 i Brickhurst Park hyd at bwynt 
103 o fetrau i’r de o’i chyffordd â Chylchfan 
Sunnycroft, Johnston.  
 
Y darn o gefnffordd yr A4076 sy’n ymestyn o bwynt 
112 o fetrau i’r gogledd o’i chyffordd â Thornton 
Road, Steynton hyd at bwynt 140 o fetrau i’r gorllewin 
o’i 
chyffordd 
â 
Chylchfan 
Pont 
Victoria, 
Aberdaugleddau, 
gan 
gynnwys 
cerbytffordd 
gylchredol y gylchfan honno.  
 
Y darn o gefnffordd yr A40 sy’n ymestyn o’i 
chyffordd â Chylchfan Salutation Square (gan 
gynnwys ei cherbytffordd gylchredol) hyd at ei 
chyffordd â Chylchfan Scotchwell, Hwlffordd.  
 
 
 
