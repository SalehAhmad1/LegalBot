OFFERYNNAU STATUDOL CYMRU
2020 Rhif 104 (Cy. 17)
AMAETHYDDIAETH, CYMRU
Rheoliadau’r Polisi Amaethyddol Cyffredin (Taliadau Uniongyrchol i Ffermwyr) (Diwygiadau Amrywiol) (Cymru) 2020
Cymeradwywyd gan Senedd Cymru
Gwnaed
am 3:51 p.m. ar 31 Ionawr 2020
Gosodwyd gerbron Cynulliad Cenedlaethol Cymru
4 Chwefror 2020
Yn dod i rym ynunol â rheoliad 1(2)
Mae Gweinidogion Cymru, drwy arfer y pwerau a roddir gan adran 3(3)(a) o Ddeddf Taliadau Uniongyrchol i Ffermwyr (Parhad Deddfwriaethol) 2020(1), yn gwneud y Rheoliadau a ganlyn.
(1)
2020 p. 2; gweler adran 3(10) am y diffiniad o “devolved authority”.Enwi a chychwyn
1.—(1) Enw’r Rheoliadau hyn yw Rheoliadau’r Polisi Amaethyddol Cyffredin (Taliadau Uniongyrchol i Ffermwyr) (Diwygiadau Amrywiol) (Cymru) 2020.
(2) Daw’r Rheoliadau hyn i rym ar y diwrnod ymadael ac nid yw paragraff 1(1) o Atodlen 5 i Ddeddf yr Undeb Ewropeaidd (Y Cytundeb Ymadael) 2020(1) yn gymwys.
(1)
2020 p. 1.Rheoliadau’r Polisi Amaethyddol Cyffredin (System Integredig Gweinyddu a Rheoli a Gorfodi a Thrawsgydymffurfio) (Cymru) 2014
2.—(1) Mae Rheoliadau’r Polisi Amaethyddol Cyffredin (System Integredig Gweinyddu a Rheoli a Gorfodi a Thrawsgydymffurfio) (Cymru) 2014(1) wedi eu diwygio fel a ganlyn.
(2) Yn rheoliad 2—
(a)
ym mharagraff (1), yn lle’r diffiniad o “taliadau uniongyrchol” rhodder—
“mae i “taliadau uniongyrchol” yr ystyr a roddir i “direct payments” gan Erthygl 1 o’r Rheoliad Taliadau Uniongyrchol.”;
(b)
ar ôl paragraff (1) mewnosoder—
“(1A) Mae cyfeiriadau yn y Rheoliadau hyn at y Rheoliad Dirprwyedig Llorweddol, y Rheoliad Gweithredu Llorweddol a’r Rheoliad Llorweddol, i’r graddau y maent yn ymwneud â’r taliadau uniongyrchol ar gyfer blwyddyn hawlio 2020, yn gyfeiriadau at y Rheoliadau hynny fel y maent yn bodoli mewn cyfraith ddomestig.”
(3) Yn rheoliad 7, ym mharagraff (7)(a), ar y dechrau mewnosoder “ac eithrio materion sy’n ymwneud â thaliadau uniongyrchol ar gyfer blwyddyn hawlio 2020,”.
(1)
O.S. 2014/3223 (Cy. 328), y ceir diwygiadau iddo nad ydynt yn berthnasol i’r Rheoliadau hyn.Rheoliadau Cynllun Taliad Sylfaenol a Chynlluniau Cymorth y Polisi Amaethyddol Cyffredin (Cymru) 2015
3.—(1) Mae Rheoliadau Cynllun Taliad Sylfaenol a Chynlluniau Cymorth y Polisi Amaethyddol Cyffredin (Cymru) 2015(1) wedi eu diwygio fel a ganlyn.
(2) Yn rheoliad 3—
(a)
hepgorer “a (2)”, a
(b)
yn lle “Erthygl 10(1)(b)” rhodder “Erthygl 10(1)”.
(3) Yn rheoliad 7, hepgorer “a (2)(c)”.
(4) Yn rheoliad 11(1) a (2), ar ôl “Rheoliad Taliadau Uniongyrchol Dirprwyedig” mewnosoder “fel yr oedd yn gymwys yn union cyn y diwrnod ymadael”.
(1)
O.S. 2015/1252 (Cy. 84), a ddiwygiwyd gan O.S. 2016/217 (Cy. 86).Lesley Griffiths
Gweinidog yr Amgylchedd, Ynni a Materion Gwledig, un o Weinidogion Cymru
Am 3:51 p.m. ar 31 Ionawr 2020NODYN ESBONIADOL
(Nid yw’r nodyn hwn yn rhan o’r Rheoliadau)
Mae’r Rheoliadau hyn wedi eu gwneud drwy arfer y pwerau a roddir gan adran 3(3)(a) o Ddeddf Taliadau Uniongyrchol i Ffermwyr (Parhad Deddfwriaethol) 2020 (p. 2) er mwyn ymdrin ag unrhyw fethiant yng nghyfraith yr UE a ddargedwir sy’n llywodraethu Cynlluniau Taliad Uniongyrchol y Polisi Amaethyddol Cyffredin i weithredu’n effeithiol, a diffygion yn y gyfraith UE honno a ddargedwir.
Ystyriwyd Cod Ymarfer Gweinidogion Cymru ar gynnal Asesiadau Effaith Rheoleiddiol mewn perthynas â’r Rheoliadau hyn. O ganlyniad, ystyriwyd nad oedd yn angenrheidiol cynnal asesiad effaith rheoleiddiol o’r costau a’r manteision sy’n debygol o ddeillio o gydymffurfio â’r Rheoliadau hyn.